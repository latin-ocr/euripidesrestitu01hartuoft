31

remota videntis et in remota loca vocem mittentis, quasi
uno loco et in conspectu agi videantur. Ceterum cubilia
Rhesi iungi Hectoris cubilibus potuisse inde intelligitur,
quod extremo castrorum loco hic quoque collocatus fuerat.
His igitur cubilibus a dea monstratis, continuo duumviri
ad Thraces se conferunt, partitis negotiiS, ut Rhesum
cum militibus quam plurimis Diomedes interficeret, equos
autem abduceret UlysseS. Abeuntibus paene in manus in-
currit Paris, ad Hectoris cubile tendens· Cuius adhibendi
caussae Euripidi plures fuerunt. Primum enim principes
hostium omnes in periculum incurrere capitis voluit, quo-
niam Dolon et ipse optimos quosque fuit Graecorum oc-
cisurus, Deinde periculum, in quo Ulysses Diomedesque
versabantur, ostendendum fuit sic, ut quam maxima solli-
citudine spectatores afficerenturz venit enim Paris propter
rumorem sparsum speculatorum in castra ingressorum, et
conspectos illos esse dicit a quibusdam vigilum, sed, prius-
quam capi possent, turbae immixtos e conspectu abisse.
Denique ideo producendus fuit belli auctor, ut intelligere-
tur, quanto Troianorum quam Graecorum caussa peior es-
set *quantoque minus digna victoria: id quod declaratur
Paridis verbis, quibus sibi gratulatur, quod Venerem Mi-
nervae, id est voluptatem virtuti, praeposuerit. Hunc igi-
tur fallacibus ambiguisque verbis Minerva, Venerem se esse
simulans, decipit et a vestigiis speculatorum deducit: ne·-
que hoc solum periculo duumviros liberat, sed etiam, vi-
giles, re animadversa, contra illos tendere videns, monet,
ut, finem facientes caedibus, occiso iam Rheso captisque
equis, celeriter effugiant. Neque tamen omne periculum
ipsa propulsat, sed, quoniam fortes tantum a fortuna sive
a diis adIuvari proverbio dicuntur, locum relinquit etiam
virtuti et consilio. Appropinquantibus igitur, sicut monuit
dea, vigilibus, quum timendum sit, ne, equis exuviisque
impediti, ambo in hostium potestatem perveniant, Ulysses,
spoliis omnibus Diomedi concessis, ut ab huius specie ani-
mos hostium avertat, ultro se vigilibus offert, et quidem
Rhesi se militem esse simulat, in cuius cubilibus depre-

hensus est. Captus igitur magno cum tumultu et clamore

