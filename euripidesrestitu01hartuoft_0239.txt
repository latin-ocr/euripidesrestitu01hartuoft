221

mortuae componendum aufertur3 chorus statim naeniam
orditur: o Peliae filia, vale in Orco domum tenebricosam
habitans, Te longe optimam feminam Charon per paludem
Acherontiam vexit3 tuam laudem carminibus poetae cele-
brabunt, quotiescunque verno tempore Carneorum festa
redibunt. Utinam possem te ex Orco in lucem reducere!
Tu enim sola, o carissima mulier, coniugis vitam mortem
obeundo redimere sustinuisti. Sit tibi terra levis! Si
novum matrimonium coniux contrahat, vehementer mihi
liberisque tuis invisus fuerit. Recusantibus enim parentibus
neque servare filium, quem pepererunt, volentibuS‚ quam-
vis esseut aetate provecti, tu in ipso flore iuventutis vi-
tam pro marito profudisti. Talem mihi uxorem esse opto,
quae rara est felicitaS, et vacuam dolore mecum aetatem
exigere.

Tertio actu Hercules prodit hospitium Admeti quae-
rens, cnm forte in Thraciam proficiscatur ad equos Diome-
dis abducendos. *Praestantissimam huius personam effinxit
poeta et convenientissimam iis, quae de viri rebus gestis
memoriae tradidit antiquitas, Pari enim animi aequitate
et laetis rebus, forte oblatiS‚ fruitur et cum adversiS,
ubicunque accidunt, conflictatur. Neque laborem ullum,
‘quamvis periculosum, detrectat, neque voluptatem, quam-
vis blandam, repudiat: superior euim utroque est, neque
dolores mortemque timet, neque paret libidini, sed impe-
rat. Futura nil curat, neque metu malorum imminentium
perturbatur, neque cupidine gestit, neque voluptatum ille-
cebris delinitur. Idem neque successibus victoriisque ef-
fertur, neque malorum, qnae perpessus est, dolore cru-
ciatur. Totus ubique est in rerum praesentium usu, nul-
lis distentus curis, nullis alienis cogitationibus distractus,
Sic quae quoque tempore agenda sunt rectissime cogno-
scit, neque uuquam, sicut ii, qui suarum rerum satagunt,
aut amicorum officiis aut populorum saluti aut generis hu-
mani commodis deest. En verissimum fortitudinis exem-
plar, en rectissimam perturbationes animi vincendi rationem.
Hic quantum distat a timido illo Prodiceo Hercule, quem
victorem fore et terrarum omnium et marium et Orci ter-

