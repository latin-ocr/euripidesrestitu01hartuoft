29⁰

tribui posse videntur. Et Pelei quidem fabulam in dra-
mate, quod dixi, nominatim ridet Aristophanes. Ex Ae-
geo autem depromsit illud ὦ θερμόβουλον σπλάγχνον,
quod in ὦ θερμόβουλον πρωκτόν mutavit. Neque enim
haec de Medea dicta in Euripidis fabulis praeter Aegeum
et Medeam locum habere potuerunt3 atqui ab hoc dramate
illa abesse apparet: relinquitur igitur, ut in Aegeo posita
fuerint. Quin etiam Euripides ipse ad Aegeum in Medea
respexisse videtur: certe enim nihil in hoc dramate scri-
psit, quod non cum illius argumento congrueret: unde Ae·
geum Medea priorem fuisse haud iniuria colligas. His
accedit tertium argumentum, propter quod Aegeum nu-
mero antiquissimorum Euripidis dramatum fuisse suspicor.
Finxerat enim poeta, si Plutarchi verbis imitationem Eu-
ripidis inesse recte coniicio, Theseum gloria Herculis ad
studium virtutis erectum: unde Themistoclis exemplum
talia fingenti ante oculos versatum esse, qui Miltiadis tro-
paeo e somno excitaretur, neque multo post viri gloriosis-
simi obitum hoc drama scriptum esse coniicias.

Quartum denique drama satyricum Eurystheum adiungo.

 

A. Peleus.

ln primis celebrem hanc tragoediam fuisse ex Hora-
tii commemoratione Aristophanisque depravatione quadam
intelligimus. Fragmenta tamen paucissima servantur et ex
quibus ipsis nihil de structura eius cognosci possit. Fe-
lici autem casu accidit, ut illam Dictys Cretensis (Vl, 7
seqq.) imitatus sit, cuius narrationi, exceptis levibus quihus- ’
dam additamentis, quin ipsum dramatis Euripidei argumen-
tum insit, non sinit dubitare natura eius. Quamobrem sta-
tim initium illius cum lectoribus communicabo: „Dum haec
apud Ithacam aguntur, Neoptolemus apud Molossos naves
quassatas tempestatibus reficit, atque inde, postquam co-
gnitum, ab Acasto expulsum regno Pelea, ultum ire iniu-
rias avi cupienS‚ primo exploratum duos quam fidissimos
et incognitos illis lucia, Chrysippum et Aratum ‚ Thessa-

