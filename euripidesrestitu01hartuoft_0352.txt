334

cundia deos iurisiurandi testes pactorumqne=praesides im-
plorat, ut his vocibus per duplices aedium portas auditis
mulieres Corinthiae acciuntur, quae propter saevum mu·-
lieris ingenium et praefractam naturam non minus quam
nutrix, ne insigni aliquo facinore iram expiet, verentur.
Tamen, mitigari ferociam eius sermonibus posse sperantes,
nutrici persuadent, ut eam, priusquam mali aliquid intus
perficiat, evocare et in colloquium suum adducere omni
opera studeat. His prima pars tragoediae, quae continet
prologum cum parodo, absolvitur, qua tanquam orationis
exordio magnifico, ut attenti suspensique spectatores redde-
rentur, effectum est. ln hoc igitur quasi vestibulum
dramatis intrantes statim admiratione occupamur tantaque
rerum, quae eventurae sunt, exspectatione praeparamur,
ut necessario patrari scelera quamvis immania et naturae
humanae contraria intelligamus.

Quum in medias res non minus tragoedia, qnam reli-
qua poemata, quo quidque est praestantissimum, rapere
soleat, fere insigni aliquo infortunio oppressi magnisque
malis circumventi homines statim initio inducuntur. ‘Quae
mala postquam prologo sunt exposita, parodus saepissime
doloris eorum, qui in illis malis versantur, declarationem
continet simulque studii significationem eorum, qui velru-
more vel clamore vel alia caussa acciti adesse laboranti-
bus constituerunt. Post haec non minus certo ordine ii,
quorum lamentis accitus est chorus, caussam dolorum fu-
sius exponere et sortis suae iniquitatem longiore oratione
ostendere solent. Qua in re non est mirandum, quod saepe
iidem, qui modo vehementer concitatis animis tumultuati
sunt, subito sedati mitigatique conspiciuntur et cogitate
considerateque non solum de· suarum rerum statu, sed·
etiam de universis rebus humanis naturaque mortalium
disserunt. Primum enim temporum intervalla alia sunt
scenae, alia veritatis. Deinde haec est natura doloris, ut,
primo eius impetu sedato, homines a stupore et- lamentis
ad meditationem transeant, atque, etiamsi antea nonnisi
proxima quaeque attenderint, iam remotiores rerum, caus-
sas investigent, hoc agentes, ut a suis moribusin commune

