343

perspexerat, nemo verius exprimebat, in hoc dramate osten-
dit feminam et gentis suae feritate et scelerum eonsue-
tudine et perturbationum animi vehementia et artis pru-
‹letitiaeque> fiducia a recta via depulsam et ad temeraria
atque nefaria facinora pronam. Feminas exutis semel ve·
recundiae pudorisque vinculis, quibus arctioribus, quam
viri, teneri et coerceri solent, minuS, quam hos, cupidita-
tibus imperare et ad immanissima facinora perpetranda
abripi satis notum est multisque exemplis confirmatum.
Ceterum facile est intellectu nihil feminis acerbius acci-
dere posse, quam privari amore eorum virorum, in quibus
fuerint totae quorumque gratia nihil uon facere patique
consuerint. Repudiari vero, cedere aemulae, domo, quin
etiam terra expelli, quaenam mulier aequo animo ferat?
Non miramur, quod viri, velut Achillea, honore spoliati
amicos patriamque perditum eunt3 feminas amisso eo bono,
in quo solo vivere et spirare posse sibi videantur, ad im-
manem ulciscendi cupidinem abripi, num magis mirandum
’ est? Atqui non minus impigra, iracunda ‚ inexorabilis,
acris, non minus viribus suis confidens, non minus feroci
invictoque animo Medea quam Achilles conspicitur.

Idem autem poeta, qui Medeae personam effinxit,
Iphigenias, Antigonus, locastas, Alcestides, Andromaches,
Hecubas, Electras, Polyxenas, Helenas Aegyptiacas , Me-
garas‚ Andromedae et plurimas alias feminas praestantissi-
mas repraesentavit, quarum obliti homines stupidissimi fa-
bulam de μισογυνείᾳ eiuS, Aristophane verba praeeunte,
decantare non desinunt. Neque reputaverunt, quod apud
Aristophanem chorus ipse feminarum, minime refutans
Mnesilochi criminationem, sed offensus solummodo ingenui-
tate eius, hoc confitetur:

ἀλλ’ οὐ γάρ ἐστι τῶν ἀναισχύντων φύσει γυναικῶν

οὐδὲν κάκιον εἰς ἅπαντα πλὴν ἄρ’ ἢ —-—- γυναῖκες,
quodque in eodem dramate multo impudentiores fraudes
a feminis factae repraesentantur, quam vel Mnesilochus
vel Euripides iis imputarunt. Sententiarum , quibus vitia
feminarum arguuntur, numerus pari numero earum, quibus
virtutes earum praedicantur, compensatur. Quod autem
eiusmodi sententiiS, studio ductum criminandi, etiam in-

