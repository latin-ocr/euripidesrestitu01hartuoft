’ 478

vitam adhuc sanctam agere, Creusam iuterim Xutho, Aeoli
filio Iovisque nepoti, Achaeo, nupsisse, qui id connubium
pro praemio auxilii contra Euboeenses lati acceperit. Hoc
ipso autem tempore Xuthum cum uxore Delphos venisse,
ut de liberorum procreatione deum consuleret. ltem even-
tum rerum et futuram adolescentis gloriam praedicit3 tum,
prodeunte cummaximelone, in lucum delubri deus recedit.

Cum prima luce sancto die, quo Pythia tripodi insidet,
Ion cum reliquis ministris sive προφήταις (cf. v. 413.) in
vestibulum prodit, quorum hi puro fonte corpora abluturi
sunt, ut faventes linguis bona omina consulentibus offerant,
lon autem, id quod facere a puero adsuevit, sertis et co·
ronis ipse insignis (v. 522), aquae adspergine et lauri
ramis vestibula purgaturus est simulque volucres, quae
delubrum conspui-cant, arcu et sagittis fugaturus. Inter
hoc opus carmen canit, quo et· ministeria sua vitaeque in-
stitutum praedicat et deo, cuius in honorem his muneribus
fungitur, tanquam patriae nutritori gratias agit. Quem
enim locum nostri poetae soliloquiis assignant, eum apud
veteres cantica tenent. Animus adolescentis hoc carmine
declaratur conveniens iis locis et rebus, in quibus versa—
tur, neque minus castus sanctusque est, quam solis lumen,
quo cummaxime cacumina Parnasi collustrantur. Etenim
procul a certaminibus forensibus et proeliorum furore, li-
ber ab ambitione, ab avaritia, a libidine eorum, qui vel
negotiantur vel res publicas administrant, piis perpetuo mi—
nisteriis sacrisque operatus, in avibus fugandis tela exercens,
vitam adhuc tranquillam atque innocentem egit, neque aut
honoris aut lucri dulcedinem cum sapientiae studio per-
mutare cupit. Oratio autem rebus accommodata est: mo-
dico enim ornatu illustratur cogitatorum verecundia. Ce-
terum rursus mendicum, qui neque patriam neque parentes
neque victum neque lectum certum haberet (cf. v. 315. et
3253.) et in hac egestate felicissimus esset, in scenam in-
ductum esse videmus,

Adhuc nihil gestum est rerum, quae habeant gravio-
rem animorum commotionem. Vacui igitur otiosisque ani-
miS‚ prudenter poeta in oculorum auriumque delectatione
spectatores detinet. Quae qualis sit priusquam exponatur,

