316

VIII.

Duce Aristophane Euripides cum
Aeschylo comparatur.

 

De iis, quae Euripides in tragoedia novaverit, sic hunc
ipsum exponentem Aristophanes facit in Rau. 939: „Ubi
accepi a te artem, primum quidem statim turgentem ex
magniloquentia importunisqne verbis extenuavi et detraxi
pondus voculis et ambulationibus et beta alba, succum
dando disputatiuncularum ex libris decolatum3 deinde alui
canticis (μονῳδίαις) Cephisophontem miscend03 tum non
obvia quaeque fabulabar neque res confundebam temere
irruendo, sed qui primus mihi prodibat statim genus et
argumentum dramatis exponebat3 denique a prima oratione
nihil praetermisi otiosum, sed disserebat mihi et mulier '
et servus et dominus et puella et anus, id quod valde erat
populare (δημοκρατικόν)ε dicere enim cives docui et sub-
tilium regularum intellectum et normam orationum, ut co-
gnoscerent, viderent, coniicerent, flecterent, studerent, mo-
lirentur, suspicarentur mala, circumspicerent cuncta: fami-
liares enim res proponebam, quibus vulgo utimur, qnae.
consuevimus, ex quibuS, quum vulgo notae essent, facile
ipse arguerer. Non ducebam pompam rerum verborum-
que, non iniiciebam stuporem, excussa prudentia, non lo-
quebar monstra atque portenta. Hac ratione ad sapiendum
cives institui, computationem atque inquisitionem arti in-
texendo, ut et cetera et rem familiarem lam melius quam
antea cives administrent?

Ab Aeschylo, non a Sophocle, artem Euripidi tradi-
tam esse docet Aristophanes: erat enim Sophocle aetate
non multo minor et paene eodem tempore fabulas uterque
docere coepit, Sophocles quidem Ol. 77, 4., Euripides au-
tem Ol. 78, 3. Hoc Aristophanis testimonio confirmatur
computatio temporum, quam sequentes Euripidem non 01.
75, 1. ‚ sed Ol. 73, 4. natum esse docuimus. Quamobrem
quum fratrum instar eodem patre natorum in successionem

