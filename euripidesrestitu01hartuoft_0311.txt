Tum de puniendis hostibus deliberant, quo in negotio ca'·
lidiora Neoptolemi consilia a Peleo improbantur:

τὸ γῆρας, ὦ παῖ, τῶν νεωτέρων φρενῶν

σοφώτερον πέφυκε κοέσφαλέστερον,

ἐμπειρία τε τῆς ἀπειρίας κρατεῖ.

Placet igitur, ut tempus occasionemque exspectent, neque
ad aggrediendus hostes statim proficiscantur. ’ Mutatis igi-
tur vestibus, ne agnoscatur, Neoptolemus cum Peleo in
antro degere victumque ex venatione quaerere constituit.
His compositis in speluncam redeunt, et interponitur chori
carmen alterum.

Pergit in rerum serie exponenda Dictys hisce verbis:
„Consilium aggrediendi hostis inire coepit, quum forte co-
gnoscit filios Acasti, Menalippum et Plisthenem, venatum
profectos, devenisse ad ea loca. ltaque mutata veste Iol-
cium simulans iuvenibus offert sese, eisque cupitum
sui interitum refert. Ob quae iunctus his in ve-
nando, ubi seorsum ab ceteris Menalippum videt, eum(que)
et paullo post fratrem eius insecutus interficit.”

Finito chori carmine Neoptolemum mutata veste, ut
Iolcins esse videretur, prodiisse statuimus. Qui quum, Pe-
leo somno quiescente, venatum exire vellet, accidit, ut re-
gis filii, quum forte in iisdem locis venarentur, conspectis
nautis naufragis, ad hos accederent cognoscendi cupidi,
quinam essent ipsi et quaenam sors Neoptolemi, quem modo
a Molossorum terra, refectis navibus, in altum evectum
esse fando accepissent. His lolcius ille simulatus in lit-
tore eiectum corpus Neoptolemi inventum a se humatum-
que esse narrat, simul tempestatis vim naviumque quassa-
tarum interitum, quem procul ex littore ase conspectum
esse fingit, tanta veritate repraesentans, quanta poterat is,
qui praesens interfuisset. His expositis, quum se id cum-
maxime agere dixisset, ut victu miseros naufragos adiuva-
ret, eamque ob caussam venatum ire, ad communiter secum
venandum ab adolescentibus invitatur et cum his e con-
spectu abit, antea tamen, paullulum subsistens, de consi-
lio suo theatrum edocet.

lutei-ponitur tertium chori carmen. Quo finito, sta-
tim NeoptolemuS, re feliciter gesta interfectisque regis fl-

