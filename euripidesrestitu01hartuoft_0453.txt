435

pulvere repleti, totum corpus debile fractumque esse vide-
tur3 tum dorsi sui et scapularum et dentium, si verberi-
bus concutiantur, miseret: valere igitur iubent fortitudinem;
sed carmine Orphico se effectur0S, ut sponte torris in
cranium Cyclopis descendat, pollicentur, neque recusant,
quominus in Care, ut aiunt, periculum facientes adhortando
Ulyssem sociosque eius adiuvent. Itaque illis intus opus
facientibus, hi foris succlamant *). Inter ipsumr autem
opus hos clamores tolli putandum est: nam si antea audi-
rentur , timendum erat, ne, priusquam torris in cranium
descendisset, Cyclops esomno excitaretur, quod ipsum ca-
vens Ulysses paullo ante tacere satyros iussit, atque hi
repente muti aerem faucibus deglutierunt. Ceterum haec
ad movendum vehementius theatrum institui, ut sibi quis-
que spectatorum interesse certamini atque una periclitari
videatur, planum est.

Prodit Cyclops excoecatus, torvum clamans turpique
adspeciu. Ante fores speluncae constitutus captat hospites,
sed ludente eum choro nil proficit, nisi quod cranium ru-
pibus impingit simulque ridetur, a Nemine (Οὖτις) se lae-
sum esse affirmans. Ulysses autem, postquam cum sociis
effugit, et verum suum nomen edit et Cyclopem cavillatur
frustra frementem et sibi de ultione‘gratulatur, tum sine
mora cum satyris nave conscensa in altum proficiscitur,
Cyclope et longos illius errores praedicente et se navem
revulso saxo comminuturum esse minitante.

Laocoontis et filiorum signa e marmore exsculpta cum
Virgilii eandem rem exponentis versibus comparando Les-
singius de'fingendi artis et poeseos finibus disseruit utilis-

*J στρ. 03 ἰαί, ὦ ἰώ,
ld, γενναιότατοι,
ω’θεῖτε, σπεύδετε,
ἐπαίετ’ ὀφρῦν θη-
ρὸς τοῦ ξενοδαίτα.

οἷντιστρ. τύφετ’ ὦ, ’calet’ ὦ
τὸν Αἴτνας μηλονόμον,
τορνεῦεί, ἕλκετε,
μηδ’ ἐξοδυνηθεὶς
δράσῃ τι μάταιον.

28*

