4⁰7

interdum etiam simulatione ei ad tegenda vitia opus sit.
Disputandi subtilitatem exemplorum auctoritate confirmat,
ostendens neque primae neque soli Phaedrae hoc accidisse,
ut invictae amoris potentiae succumbat: idem enim et
summos deos et sapientissimos homines passos esse et pa-
tienter tulisse, callide tegentes quae minus viderentur de—
cora. Superbiae esse, velle morum integritate ipsos deos
superare, et acquiescendum, si cui plura bona quam mala
sint.

Sic utilitatis rationem nutrix, honestatis regina defeu-
«lit. Hanc speciosam quidem esse censet anuS, sed relin-
quendam, ubi salus agatur: quippe vitam potiorem esse
quam decus atque honestatem. Contra utilia dulcia quidem
auditu, sed turpia factu esse dicit regina, et perniciem af-
ferre tum civitatibus tum domibuS. Quamobrem respuit
· consilia nutriciS, et consentit cum ea chorus, Neque ta-
men desistit nutrix, sed aliquid remedii se inventuram ease
promittens, quo malum levetur, in domum abit.

Tum chorus Cupidinis potentiam praedicat, quem di-

cit esse Iovis filium dignumque, qui non minus quam Iuppi· τ

ter et Apollo ludis atque sacrificiis ab universa Graecia
colatur. Cuius operum exempla duo ostenduntur, Oechalia
propter Ioles amorem ab Hercule cremata, et Semele ful—
mine cum aedibus conflagrata. Hoc carmen et verbis et
rebus praestantissimum est.

Interim nutrix intus ea, quae praedixit, infelicissime
perfecit: aperuit enim Hippolyto Phaedrae amorem. Sa-
tis prospectum et famae et saluti dominae fore opinabatur,
si, antequam rem adolescenti aperuisset, iuramento eum
callide occupasset obstrinxissetque promisso se, quidquid
fidei suae commissum foret, arcano celaturum esse silen-
tio. Tum, quod eum generosum esse sciebat, sperabat
eum et suae sollicitudini et Phaedrae calamitati hoc dona-
turum, ut in huius sanandae conatibus se adiuvaret. At
adolescens, simulatque rem pronuntiatam auribus percepit,
verbis ipsis suam puritatem inquinari putans, statim impa-
tientissime exclamavit neque iam reliquae illius explicationi
aures praebere sustinuit, sed e domo se proripuit, clamans

