464

unquam vilium rerum vel obsoletarum, sed nitidissimae
quasque et splendidissimas Aristophanem rosisse vel ex
hoc exemplo intelligas Horatius mores Inonis his verbis
declaravit A. P. 123: „Sit flebilis Ino.'' Respexerunt
praeter eoa, quos supra nominavimus, ad hanc fabulam
Aelianus Hist. an. III, 1⁵1„ Plutarchus saepissime, Gellius
XIII, 18.. Philostratus Vit. Apoll. VII. 4.. Philo et Io. Lydus
(fragm. 22), Athenagoras Leg. p. Christ. c. 26. Ex quibus
testimoniis non tantum eruditis hoc drama familiare, sed
etiam multitudini semper gratissimum fuisse patet.

Si idem argumentum Aeschylus et Sophocles tracta-
verunt (quamquam de hoc dubito: spoliato enim Euripide,
huius supellectile illum instruxit Welckerus), plane diversa
fuit illorum atque huius ratio, id quod ex ipsis fabularum
nominibus intelligitur. Athamantis enim nomen illi tra-
goediis inscripserunt, in huius persona summum reru-
momentum poni significantes. Proprium Euripidis fuit,
quod Ino multos annos in obscura spelunca instar ferae
vitam degisse fingebatur, proprium, quod duarum uxorum
aemulatione domus evertebatur. Eam fabulae commuta-
tionem cave temere ab Euripide effectam esse credas: po·-
tuit enim haec quoque vulgo tradita accipere, neque
quidquam impedit, quo minus Graecis idem de Inone,
quod Germanis de Genoveva persuasum fuisse credamus.

Pestium, quibus familiarum salus evertatur, fingi
nulla potest, quam non Euripides tragoediis illustraverit,
unde factum est, ut mulierum osor et calumniator esse
putaretur, quarum ex moribus salus familiarum potissimum
pendet. Idem igitur, qui in Meleagri fabula mulierem ex-
hibuit muliebria contemnentem et virorum opera tractan—
tem ob eamque rem connubiorum iuga fastidientem (cu-
ius generis nostra aetas plurimas protulit), in Inonis fa-
bula virum unum duarum uxorum coniugium expetentem
induxit et utramque rem in perniciem familiarum vertere
ostendit. Sic poeta, quo nemo dramata delectandis mo-
vend1sque animis aptiora temperavit, idem docendis ho-
minibus maxime omnium idoneus fuit.

