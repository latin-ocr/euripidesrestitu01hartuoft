195

tragica Graecorum poesi scripsit, T. Ι. p. 132 seqq„ qui
quidem et argumentum fabulae idem fuisse censet et fra·
gmenta eadem ratione interpretatur, quae quin vera sit ra-
tio, neminem iam foreyspero qui dubitet.

De rebus personisque pauca monenda sunt. Exem-

plar amoris pietatem vincentis Alphesiboeam proposuit Δ

Euripides, cuius amoris hoc magis admirabilis vis est at-
que robur, quod aemulam habebat Callirrhoen, forma adeo
excellentem, ut lovem ea tactum esse quidam tradiderint,
quodque huius ornandae ditandaeque caussa se ipsam a
coniuge spoliatam esse videbat. At enim fido et constanti
amore se a coniuge dilectam esse meminerat, antequam et
populi voluntate et dei iussn e terra pelleretur, et veniam
dabat necessitati, qua ille Callirrhoae gratificari cogebatur.
Testis est Ovidius Rem. 455:
„Amphilochi frater ne Phegida semper amaret,
Callirrhoe fecit parte recepta tor-22⁷³

Ceterum aemularum tam patientes erant probae mulieres,
ut Andromache se non solum amoribus harum suffragatam
esse, sed etiam mammam infantibus ex his natis praebuisse
glorietur (Androm. 222). Solebant enim pellicibus uti
praestantissimi et clarissimi quique viri, neque nonnulli
etiam cum binis uxoribus matrimonia iunxerant. Mariti
autem amori quin hoc tribuendum fuerit, ut necem eius
ulcisceretur, non est dubitandum, modo ne, cum huic of-
ficio satisfaceret, laesisset pietatem. Hae mulieris virtu-
tes plane contrariae sunt vitiis, quibus et Eriphyle, mater
Alcmeonis, et Callirrhoe, uxot eiusdem, coniuges suos per-
diderunt *).

Alcmaeon, ut excusari, ita non purgari potest, fidissi·
mam coniugem decipiens et per fraudem quaerens id, quod
impetrare ingenuitate potuisse videtur. Sed consulto Eu-
ripides, quo magis splenderet Alphesiboeae virtuS‚ illius de-
teriorem effinxisse personam videtur.

Fratres huius quo magis inviti Alcmaeonem necave-
rant, hoc magis eos exacerbari sororis opprobriis minisque
par erat. Ceterum sponte et sine patris auctoritate soro-

 

*) Cf. Schoell de tetral. trag. Att. p. 134. *
13

