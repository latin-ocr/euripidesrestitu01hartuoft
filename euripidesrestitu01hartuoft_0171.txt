153

bun. et Borghes.)‚ quibus omnibus fere eaedem actiones
exhibentur. Primum enim Meleager conspicitur, adstante
una Furia, Thestiadas interficienS, quorum alter iam pro-
stratus est, sed nihilominus exuvias retinet, alter cummaxime
transfoditur. Deinde Althaea ostenditur, adstante et Furia
et Parca una, titionem in accensum arae ignem imponens.
Lauro ornata est ara, unde Althaeam paullo ante de victo-
ria diis gratulatam esse coniicias. Tertio loco Meleager
moribunduS‚ in lecto cubans, conspicitur. Adsunt· et pater
et coniux et sorores et Atalante, variis modis omnes dolo-
rem significantes, Dubitari non potest, quin AristoteleS,
Poet. c. 13. praestantissimarum numero tragoediarum Me-
leagrum nominans, Euripidis fabulam dixerit, quandoqui-
dem Sophoclei operis rarissima est commemoratio, et An-
tiphontis, qui ab Ol. 93, 3 florere coepit, Meleagrum solus
Aristoteles commemoravit. Utriusque poetae fabulae opere
Euripidis adeo obscuratae sunt, ut mythographi omnes in
enarranda' fabula, ne Homerum quidem potio‘rem illo te-
stem esse ducentes, illius Meleagrum secuti sint. Longis-
nime autem inter se discrepant Euripidis et Homeri narra-
tiones: quae discrepantia non temere ab Euripide effecta
est. Necesse enim fuit pro bello populorum controversiam
singulorum fingere, si quis vellet res gestas Meleagri ad
simplicitatem temporis revocare: et .. sic reliquae quoque
mutationes ex dramaticae poeseos conditione pendebant.

,Ἣ

C. Oeneus.

⁴Argumentum rectissime quidem omnium, sed nimis
breviter, scholiastes Aristophanis ad Acharn. v. 417. retu-
Iit. Uberius paullulo Hyginus c. 175. exposuit, qui tamen
in eo, quod ex Ilio, non ex Thebis, reducem fecit Diome—
dem , sine dubio erravit. Ostendant enim fragmenta ipsa
fabulae, verum esse quod scholiastes atque Apollodorus
(Ι, 8, 6.) tradiderunt. Euripidem enim hic quoque secu-
tus esse videtur, exceptis iis, quae ex alia narratione re-

