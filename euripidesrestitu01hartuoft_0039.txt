21

· Apud Troianos igitur reliqua pars dramatis agitur,
neque alia ratione gravius magnitudo victoriae ob oculos
poni potuit, quam hostium fortitudinem et confidentiam
in turpem stragem deductam repraesentando. Longe autem
diversa sunt quae apud Troianos agi videmus ab iis, quae
a Graecis acta esse ex prologi quibusdam vestigiis suspi-
cati sumus, Et primum insolentia Hectoris conspicua red-
ditur, 'quae quo magis elucescat, militum sollicitudo ei
opponitur. Summa enim cum trepidatione et insigni cum
tumultu vigiles Hectorem humi cubantem adeunt *), eoque
ex somno excitato nil non rerum ad proelia committenda
necessariarum, quasi iam hostibus castra invadentibuS, ex·
- templo parari atque expediri iubent. Neque solus Hector,
sed reliquorum quoque ducum militumque bona pars ho-
rum strepitu e somno excitatur (cf. v. 19. 89. et 139), atque
unus ducum statim ad strepitum accurrit. Hoc eo con-
silio finxit EuripideS‚ ut de Diomedis Ulyssisque salute
vehementius timeremus. Apud Graecos pavebat imperator,
tranquilli constantesque erant reliqui duces, unde'fiebat:‚
ut ex illius pavore omnium nasceretur fiducia atque ala-
critas, Apud Troianos superbit imperator, solliciti sunt
milites, neque horum sollicitudine illius superbia sanatur.
Audito igitur nuntio Hector, fuga Achivos se subducere
conari pro certo atque explorato habenS‚ dolet, quod,
quominus per noctem proelium continuaret et rebus ute-
retur secundis, vatum consiliis prohibitus sit. Iam funditus
delendi exercitus Graeci opportunitatem non omissurus,
totum statim exercitum e somno excitari vocarique ad arma
iubet, Graecos, dum naves conscendant, partim interficere
partim capere volens. A quo temerario conatu quum ho-
minem, decertandi fortitudine omnia transigi posse putantem
(ἁπλοῦς ἐπ’ ἐχθροῖς μῦθος ὁπλίζειν χέρα), chori aucto-
ritas nequeat deducere, tempestive intervenit, strepitu vi—
gilum excitatuS‚ AeneaS, qui et prudentissima et luculen-
tissima et gravissima oratione temerarium cohibeat et
misso speculatore consilia hostium, antequam moveatur
exercitus, exploranda esse doceat.

⁶) Orchestram pulpito non multo inferiorem fuisse necesse est.
Idem in 'Px-oedibus inque Iphigenia Aulidensi intelligitur.

