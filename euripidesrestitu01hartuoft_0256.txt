. 238

Congredientes deinde in certamen alter magniloquentia et
praerupta verborum audacia, tum rerum pondereet gra·
vitate adversarium percellit, alter acumine, subtilitate,
calliditate, argutiis vim minasque eludit (v. 818--829.),
sed postremo suo ipsius gladio instar Palamedis iugulatur,
respondente Baccho diffamata illa ἦ γλῶσσ’ ὀμώμοκε et
τί δ’ αἰσχρόν, ἢν μὴ τοῖσι θεωμένοις δοκῇς et τίς οἶδεν,
εἰ τὸ ζῆν μέν ἐστι κατθανεῖνς Principium autem et fon-
tem depravationis tum morum tum poeseos quaerendum
esse in philosophia sive in Socraticis chartis iudicat Ari·
stophanes iisdem, quas recte scribendi magistras esse dixit
Horatius. Damnandum esse illiusiudicium spernendamque
sententiam hodie quivis, qui vel mediocriter sapit, intelli-
git: absolvit enim Socratem et comprobavit philosophiam
eius saeculorum omnium posteritas: neque huius caussa ab
Euripidis segregari potest, neque Aristophanes ipse segre-
gari eam voluit, et huius non minus quam illius personam
falsis criminationibus turpavit. Miseret nos stultitiae Ari-
stophaniS, si eruditionem Atheniensium mutumque inge-
niorum, ex quo summa beneficia ad universum genus hu-
manum permanaverunt, quem et Romani victores et chri-
stiani hostes, quum reliquas laudes omnes damnarent, ad-
mirati sunt, sine quo hodie Graecos non pluris quam Ae-
gyptios vel Persas faceremus, hunc, inquam, si improba-
vit ac tanquam improbitatis nequitiaeque caussam damna-
vit, si Meliti Anytique accusationi nomen subscripsit, sci-
licet vehementer dignus est, cuius iudicium nos admire-
mur, qui lucem veritatis posthabitis rebus omnibus nos se-
qui gloriemur! Resutationem Aristophanis qui quaerit,
Periclis orationem funebrem adeat, qua neqoe philosophiae
studium fortitudini Atheniensium neque ingeniorum cultum
exercitationi corporum obfuisse ostenditur. Sed enim non
est opus alienis testibus: contradicit sibi Aristophanes ipse,
nec minus acriter priscos mores et μαραθωνομάχων illo-
rum ineptias, morositatem, rusticitatem, gloriositatem, su-
perstitionem, sordes in Vespis,' quam vitia iuniorum in
Nubibus perstringit, neque omnino certam aliquam senten-
tiam tueri, sed risum movere ac delectare vult ²¹²). Con·

⁹⁵) Non vituperationem, sed risum sequi comicos (οὖ ψόγον,
ἁλλὰ τὸ γελοῖον) cum alii tum Aristoteles docet Poet. 4, 9.

