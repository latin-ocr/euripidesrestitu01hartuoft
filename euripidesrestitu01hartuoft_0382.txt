364

Ceterum ne invitus, sed persuasuS, Philoctetes seque-
retur, maxime necessario apud Euripidem evenisse vide-
tur: Minervae enim opera, quam rebus extremis inter-
fuisse suspicor, minus ad persuadendum Philoctetae, quam
ad docendum theatrum opus fuit.

Abusus est uno versu Aristophanes Rau. 284. Strat-
tis autem Philoctetem scribenS‚ quem commemorat Athe-
naeus Vll, 321. E„ sine dubio aliquem tragicorum imi-
tatus erat.

His expositis restat, ut, quanam necessitudine Philo-
ctetae fabula cum Medea coniuncta fuerit, ostendam.
Domo patriaque abductus Philoctetes non minus, quam

· Medea, optimeque meritus de iis, quorum signa secutus

erat, pro beneficiis iniuria affectus erat. Ostenderat enim
Chrysae aram in insula cognomine exstructam, in qua nisi
sacra fecissen} Achivi, llium non poterat expugnari. In
hac autem reperienda quum a serpente, qui custodiebat,
iu pede vulneratus esset, Achivi tetrum ex vulnere odo-
rem fastidientes, non retenti eo, quod pro ipsis pericu-
lum adeundo malum sibi traxerat, in Lemno insula ‘iussu
Agamemnonis atque opera Ulyssis exposuerant. Potestne
gratia pro benefactis ullo modo peius referri? Quid vero
arrogantius, quam eosdem, qui exposuerunt, postquam illo
se carere non posse intellexerunt, postulare, ut redeat, ut in-
iuriae memoriam deponat, ut novos pro patria ingratissima
labores suscipiat, ut popularis gratiae fluctibus denuo se
committat? Sors autem Philoctetae, dolorum cruciatibus
pereuntis, auxilio destituti, ad feras solitudinis detrusi,
sine tecto, sine vestibus, sine victu mitiori degentis,
denique, quod gravissimum est, facultate privati gloriam
virtute adipiscendi *), haec, inquam, sors multo etiam,
quam Medeae, miserior est. Haec enim a fera vita et
barbarie ad humanum civilemque cultum transducta erat,
ille ex cultu atque humanitate Graeciae ad feram agre-
stemque vitam detrusus. Neque autem Medea feritatem
suam, qua ab infantia imbuta erat, neque hic humanita-
tem exuerat. ltaque illa cupiditatibus paret, hic imperare

ἧς) Cf. Med. 536 seqq.

