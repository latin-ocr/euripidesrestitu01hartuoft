514

Conferamus iam cum hac Ulyssis α’νασκευῇ Hecubae πα-
ρασκευήν *). Argumentorum, 'quibus haec utitur, genera
sunt duo, alterum commune ad omnes Graecos, alterum
proprium ad Ulyssem pertinens Et illud quidem genus
satis infirmum est, vel certe alienum a moribus institutis-
que aetatis, quae vocatur heroica. Omnino enim homines
pro bestiis immolari rectum esse negat: quisi vel maxime
immolandi sint, sontes deligi oportere, non innocentes et a
caussa malorum remotissimos Ergo Helenam caedendam
esse, et belli auctricem et formae pulcritudine praestantem.
Haec sui saeculi humanitati ab Euripide tributa esse ap-
paret: quae quamvis, quod ad fabulam attinet, inania sint,
tamen theatri gratiam Hecubae potuerunt conciliare. Ce-
terum ut esset propter quod iure Hecuba Ulyssi irascere-
tur et iniuriam sibi fieri quereretur, illum quondam, cum
Ilium speculator intrasset, servatum a regina Troianorum
esse finxit poeta. Minus probabile hoc Euripidis quam
Homeri (Od. δ, 242.) commentum esse iudicavit Eustathius
cum scholiastis **), quos fugit Themistoclis exemplum in
his fingendis perinde atque in Telephi discrimine, quem
hostem Clytaemnestra occultavit, ob oculos Euripidi ver-
satum esse. Motam autem esse mulierem, quamvis con-
stantem, dignitate atque discrimine viri clarissimi genua
eius suppliciter amplectentis, ut publicum commodum· neg-
ligeret, nou est mirandum. Ceterum haec fingi propter
Polymestoris supplicium necesse fuit. Neque enim credi-
bile esset licere feminae captivae regem victorum socium
impune pessumdare, nisi viros Graecorum principes, i. e.
Agamemnonem atque Ulyssem, quorum alter imperio, alter
ingenio pollet, variis beneflciis obstrictos haberet: qui pa-
triae quidem commodum privatae gratiae postponere, vulgi

2⁵) Schol. ad v. 298: Ἑκάβης λόγοι παρασκευῇ ἐοίκασιν, οἳ δὲ
τοῦ Ὀδυσσέως ἄνασκευῇ.

⁹⁵⁹⁶) Eustath. Od. δ. p. 1495, 5: καὶ ὅρα, ὅτι πολὺ πιθανώτερος
ὁ “Ομηξικός οὗτος ὑπὸ μόνης Ἑλένης οἱναγνωρισμός ἥπερ
ὁ κατὰ Εὖριπίδην, ἐν ᾦ καὶ τῇ Ἑκάβῃ κατεῖπεν ἡ Ἑλένη.
schol. ad v. 238: ἀπίθανον δὲ τὰ πλάσμα καὶ οὔχ ἁρμό-
διον· οὐ γὰρ ἄν ἐσίγησεν Ἑκάβη, πολέμιον θεασαμένη
κατοπτεύοντα τὰ κατὰ τοὺς Τρῶας πράγματα.

