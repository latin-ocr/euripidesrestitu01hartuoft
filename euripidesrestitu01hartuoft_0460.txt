442

Plutarch. Lacon. apophth. p. 142. Eundem, quum ab
Atheniensium theatro exploderetur, confirmatum esee ab
Euripide aiunt, ostendente brevi tempore se in theatris
regnaturum (Plutarch. an seni sit ger. resp. p. 385. ed.
Bas.). Ab hoc igitur viro, artis musicae sive perfectore
sive corruptore, quum nostro per totum tempus, quo in
theatris floruit, familiariter usus esse videatur eundemque
in Macedoniam decedentem secutus sit, fabularum illius
vel omnium vel certe plurimarum modos factos esse su-
spicari licet. Huius igitur tibiae, quas barba prolixa prae-
ditus inflare solebat (Athen. XIII. p. 565. Α.), „non aim-
plices tenuesque foramine pauco adspirabant chori8‚ sed*
orichalco iunctae, tubarumque aemulae, flatu sedilia nimis
spissa complebant.”

Novum autem illud musicae genus, cuius auctores

. fuerunt Philoxenus atque Timotheus, regnare in theatris

nunquam desiit3 antiquius illud, quo erant Pindarus et
Simonides usi, solis templis aptum esse videbatur, et ra?
tissime inventus est musicus ‚ qui in eo vellet elaborare
(Plut. c. 2⁷. et 31.).

Mutato nomine de omnibus omnium eruditiorum geu-
tium musicis haec fabula narrari videtur. Natura enim
ipsa duce hanc viam Philoxenus ac Timotheus ingressi nunt,
⁴ ut, quum superiores in variandis numeris maxime elabo-
rassent, ipsi ad modorum varietatem augendam perpolien-
damque se converterent. Hoc enim inter veterem et re-
centiorem artem intererat, quod illa numeros et pulsandi
proprietates variaverat, haec modis hai-muniisque variandis
operam dabat *). Quamobrem nos quidem omittamus Pla-
tonem cum republica imaginaria et quicunque huius so-
mnia impensius, quam veritatem et Atheniensium populi sin-
cerissimum iudicium, admirati sunt3 ignoscamus querelis
eorum, qui, utilitatem magis quam delectationem in musica

*J Plut. c. 21: τῇ γὰρ περὶ τὰς ῥυθμοποιίας ποικιλίᾳ οὔσῃ
ποικιλωτέρᾳ ἐχρήσαντο οἱ παλαιοί · ἐτίμων γοῦν τὴν ῥυθμικὴν
ποικιλίαν καὶ τὰ περὶ τὰς κρουματικὰς δὲ διαλέκτους τότε
ποικιλώτερα ἦν· οὶ μὲν γὰρ νῦν φιλομαθεῖς, οἱ δὲ τότε
φιλόῤῥυθμοι.

