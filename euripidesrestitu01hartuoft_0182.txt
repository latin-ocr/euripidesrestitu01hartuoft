164

V.

Continuat-ur de philosophia mo-
rali ae de vita domestica
Euripidis.

 

Non possumus de vita moribusque Euripidis disserta-
tionem absolvere, quin etiam, quae d} domestica vita de—
que uxoribus eius memoriae sunt prodita, examinemus.
Grammatici fere omnes quum tristem severumque Euri-
pidem fuisse dicant, tum et congressus hominum vitasse et
mulieres odisse affirmant *). Ηοο ex specie vultuque viri
temere collectum fuisse multa testantur. Primum enim
Euripides ipse contrariam sententiam veram rectamque esse
docet, commendans comitatem, affabilitatem, quin etiam
Venerem cum Gratiis, contra austeritatem et nimium sancti-
tatis studium ab insolentia proficisci ostendens in Hippo-
lyto **). Idem in Bacchis insipientiam esse docet super-

bum sapientiae studium:
’ τὸ σοφὸν οὐ σοφία

τό τε μὴ θνητὰ φρονεῖν,
fugiendos esse viros nimis severos:

σοφὸν δ’ ἀπέχειν πραπίδα φρένα τε

περισσῶν παρὰ φωτῶν,
ridendum esse et in tempore insaniendum:

θιασεύειν τε χοροῖς,-

μετά τ’ αὐλοῦ γελάσαι

α’ποπαῢσαὶ τε μερίμνας κτλ.
neque enim Bacchum probitati contrarium esse:

οὐ γὰρ ὁ θεὸς μὴ σωφρονεῖν ἀναγκάσει

γυναῖκας ἐς τὴν Κύπριν, ἀλλ’ ἐν τῇ φύσει

τὸ σωφρονεῖν ἔνεστιν ἐς τὰ πάντ’ ἀεί.

*) Suidas: σκυθρωπὸς δὲ ἧν τὸ ἦθος καὶ οἷμειδὴς καὶ φεύγων
τὰς συνουσίας, ὅθεν καὶ μισογύνης ἐδοξάσθη. Adde vi-
tas codicum Med„ Vind. etc.

”) Cf. v. 92 seqq.

