512

ficiscerentur, in Aulide desidentium Graecorum conditio,
ut vita unius captivarum cursus navium utique redimendus
esse videretur. Hanc igitur verissimam sententiam Thesei-
dis defendendam noster attribuit. Neque tamen nominatim
Polyxenam Achilles poposcerat, sed credebatur eam po-
stulare *)‚ neque vacabat crudelitatis crimine Ulysses, hanc
potissimum immolari iubens, Agamemnon autem, ut solent
Atridae, amori et cupidini obnoxius conspicitur. Nam
quum aequum esse intelligat, ut pro Polyxena„matri Cas-
sandra restituatur, ne hac ipse privetur cavens, commu-
nem omnium salutem suo commodo rursus eodem cum de-
decore, quo quondam, quum Chryseidis caussa Achillem
contumelia afficeret, postponit. Inde contentiones et iur-
gia nascuntur, quae componuntur quidem Ulyssis interventu,
sed iniustitiae crimen sceleri profanatae sacerdotis Aga-
memnon adiungit, cuius sibi culpae conscius postea ultio-
nem Hecubae adiuvat. Ceterum haec considerantibus pla-
num fore spero salutem liberorum Hecubae omnium, qui
superstites sint, non duorum tantum, agi atque in discri-
mine versari, nec potuisse ultionem interfecti eius, qui
spes recuperandae salutis instaurandique regni fuerat (οἴκων
ἄγκυρα), sine duarum sororum incommodo procedere.
Haec numeris anapaesticis, qui sunt res exponentibus
choris aptissimi, declarantur. Commiscuit autem poeta pa-
rodum cum colloquio, quod aliis in sabulis huic praemitti-
tur, partemque eius colloquii ad chorum ipsum transtulit.
Hecuba autem his auditis cum flebilibus lamentis ad ten-
torium gressus referens Polyxenam clamoribus excitat de-
que calamitate imminente certiorem facit. Misera est filia,
sed miserior mater. llli enim mors exoptata contingit,
quamobrem non se, sed matrem deplorat, cui servitutis
socia tanquam catulus solitariae leaenae eripiatur. At ma-
ter quamnam civitatem, quem coniugem, quos liberos opem

tes rem, quam exponunt, tam accurate cognoscere Itaque
etiam festinantes, ut longius spatium emensae, procedere se
testantur. x

³¹²) Cf. vv. 111. 91. et 40. , quibus adde quae de hac re Som-

merus diligentissime exposuit.

