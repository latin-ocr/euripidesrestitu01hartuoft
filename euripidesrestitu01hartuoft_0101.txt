83

. Proeto perfidiam exprobrantem suaque facta ipsum purgan-
tem. Cuius orationi haec infuisse

ὅ δ’ εἰς τὸ σῶφρον ἐπ’ ἀρετήν τ’ ἄγων ἔρως

ζηλωτὸς ἀνθρώποισιν, ὧν εἴην ἐγώ ——
testis est Gregorius l. l.

Stheneboea etsi amoris furore excusatur, tamen et ne-
fanda frauS, quam machinata est Bellerophonti, et de-
mentia, qua neque mariti neque liberorum ratione habita
abiectoque pudore, insidens equo alato atque amplexa ama-
sium, a domo penatibusque profugit, tantam animis hone-
stis indignationem movet, ut verum esse credendum sit
quod Aristophanes (Rau. 1050.) affirmat, honestas matro-
nas mortem sibi conscivisse, loco Stheneboeae fractas pu-
dore,

ὅτι γενναίας καὶ γενναίων ἀνδρῶν ἀλόχους ἀνέπεισας

κώνεια πιεῖν, αἰσχυνθείσας διὰ τοὺς σοὺς Βελλερο-

φόντας *).
Neque probandus est Proetus uxori obnoxius et retinendae
feminae infidae caussa quidvis patiens agensque. Eius-
modi igitur hominum dolor non vehementissime spectato-
res movere potuit, praesertim quum viderent a iuvene et
honestissimo et generosissimo et nefandis iniuriis laeso
poenam sumi eam, quam adulteras pati decebat. Potuit
autem >nihilominus his rebus metus atque misericordia mo-
veri, si vis amoris tanta veritate fuit ad vivum expressa,
ut dementis⁴ instar mulier abripi videretur ad committenda
ea, quae ipsa, si sana fuisset, vehementissime horruisset.
Miseret nos Medeae liberos trucidantis: quidni etiam Sthe-
neboeae sortem, repraesentante Euripide, quo neminem in
exprimendis animi perturbationibus constat acriorem fuisse,
miserabilem hominibus visam esse putemus? Eamque rem
sic se habuisse multa sunt documenta. Quanto enim stu-
dio hoc drama spectatum a Graecis lectitatumque sit, inde

*) Duorum dramatum argumenta permutans schol. ad hunc
locum notavit: πολλαὶ γὰρ τὴν Σθενέβοιαν μιμησάμεναι
πιοῦσαι κώνειον ἐτελεύτησαν. In Bellerophonte, non in Sthe-
neboea, hoc mortis genere mulier perierat. Sed videtur
Aristophanes ipse consulto utramque rem miscuisse.

6*

