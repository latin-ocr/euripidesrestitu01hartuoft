333

«lentissime igitur rem sic instituit poeta, ut non prius in
conspectum theatri prodiret, quam, vehementissimo dolo-
ris primum erumpentis impetu sedato, mentis >rursus com-
pos consilia iniret ulciscendorum inimicorum. Delegavit
autem munus fortunam eius animique habitum declarandi
iis, qui, summa cum ea familiaritate coniuncti, et aeque do-
lendo et mala futura praesagiendo pavore spectatores im-
buere possent. Bene sciteque idem instituit, ut, postquam
nutrix timendum esse dixisset, ne non modo in eoS, a qui-
bus se iniuria affectam esse crederet, Medeae immanis ul-
ciscendi libido grassaretur, sed etiam suos ipsa liberos ex
Iasone procreatos morte afficeret, statim ipsa miserrima
materni furoris piacula in conspectum adducerentur, et
quidem laeta securaque, a puerilibus exercitationibus duce
praeceptore redeuntia.

Prooemium nutricis indignatione metuque concitatae
imprimis grave ornatumque est, id quod etiam veteres me-
rito laudarunt *). Neque tamen defuerunt homines frigidi
ineptique‚ qui rectissima quaeque ac praestantissima re-
prehenderent, velut Timachidas nescio quis aegre tulit,
quod praepostere primo navem in mare demissam, deinde
materiam caesam esse commemoraretur **). Nec minus
absurde quidam (ad v. 97.) reprehendit, quod lamentati-
ones Medeae audiantur, cum tamen paullo ante dicta sit
κεῖσθαι ἄσιτος σῶμ’ ὑφεῖσ’ ἀλγηδόσι. Verum talia levia
sunt vixque conferenda cum errorum perversitate, quam
nostra aetas peperit.

Tandem Medea, quum antea semper prona humi ia-
cuisset, dolore victa, cibum respuenS, lacrimis contabescens,
rupis instar, cui fluctus alludunt, immota torpensque, muta
praeter exclamationes quasdem et gemitus, haec igitur in
tantum subito furorem erumpit, tanto clamore se et mari-
tum cum sponsa totaque domo regia exsecrat, tauta ira-

*) Schol.= ἐπαινεῖται δὲ ἦ sigeum] διὰ τὰ περιπαθῶς ἄγαν
ἔχειν καὶ ταῖς ἐκβολαῖς εὖ κεχρῆσθαι.

*ἢ Merito. ob id castigatus est a scholiasta. ό ἀγνοήσας τὰν
τρόπον τῆς ποιήσεως ποιητικόν.

