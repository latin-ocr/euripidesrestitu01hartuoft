231

perpetuo afficit eost, qui, deposita naturae libidine, relicta
vita silvestri, iurum legumque vinculis cohibentur. Alteri,
virium magnitudine freti, spernunt leges evertuntque con-
sulto et damna inferunt societati hiimanae, ubicunque ex-
stiterunt: itaque iu iis tollendis purgandisque terris ab hac
peste virtus virorum magno animo, magnis viribus magna-
que prudentia praeditorum praecipue elaborat. ln medio
utrorumque positus est Hercules, virium vastitudine nullo
monstro inferior, remissione animi, ubi vino se epulisque
dedit, satyrorum societatem non spernens, naturae suae
violentia legibus omnibus superior, idem in vindicandis le-
gibus tollendisque latronibus semper occupatus Unde fa»
ctum est, ut Herculis latrones interficientis et cum saty-
ris comissantis persona satyricis fabulis familiaris esset.
Et pleraque horum, quae modo exposui, huic quoque dra-
mati inesse videmus Absunt satyri, quorum loco servus
ad comissandum invitatum adest autem monstrum diis ho·
minibusque invisum, Orcus sive Θάνατος, cuius ex mani-
bus praeda eripitur.

Ad Admetum transeo, qui manifesto primas partes
agit, quamvis Alcestidis nomen fabulae inscriptum sit. Hic
nulla earum virtutum insignis est, quae vel bellatorem vel
regem rebus magnis gerendis idoneum vel virum ad labo-
res fortiter sustinendos, pericula strenue adeunda, mala
magno animo et constanti perferenda aptum deceant, sed
simplicis prae se fert patrisfamilias speciem. Pietate, li-
beralitate, benignitate, bonitate, teneritate excellit, quas
virtutes summi facere solet nostra aetas ac paene solas
laude dignas habere. Mollities animi conspicitur in e0,
quod nihil potest iis, quos diligit, negare, quamvis sibi
non modo periculosum, verum etiam ignominiosum fore
sentiat. Mirarer, quod talis ingenii homo uxoris consilium
mortem pro ipso obeundi probasset, nisi quo quis ad tri-
buenda beneficia paratior sit, eo ad accipienda eundem
proniorem esse intelligerem, cuius rei caussa posita est in
consuetudine ex nostris ingeniis alios aestimandi. Neque
enim recusamus accipere id, ad quod praestandum, si res
paterentur, ipsi parati essemus.' Idem ab omni turpitu-
dine committenda alienissimus est, satisque fortis ad ce-

