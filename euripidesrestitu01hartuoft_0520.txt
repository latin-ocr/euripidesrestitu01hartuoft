502

, vent, quam imitando repraesentati. Neque baec imitatio
quominus veritati respondeat, si modo is, qui imitatur,
corpore ingenioque ad imitandum idoneo sit, quicquam ob-
stat. Perturbationes enim, affectus et dolores corporibus
animisque eorum, qui patiuntur vel pati videntur, contineu-
tur, neque ex locorum spatiis vel temporum opportunita-
tibus vel hominum congregationibus vel rerum facultatibus
ipsi, sed tantum caussae eorum pendent, quae quidem fa-
cile commodeque possunt colloquiis orationibusque expli-
cari. Et quicquid inter tragoediam atque epopoeiam inter-
cedit discriminiS‚ ex actionis et narrationis diversa ua·
tura pendet3 consilium autem et finis utrique generi idem
propositus est: utrumque enim hominum viribus virtute-
que praestantium cum fortunae iniquitate conflictantium
facta vult casusque exprimere vel rerum humanarum cou-
ditionem illustribus exemplis ob oculos positis ostendere.
Rerum igitur amplitudinem et personarum dignitatem et
consiliorum audaciam et factorum magnitudinem et affe-
ctuum vim et fortunae insolentiam eandem tragoedia atque
epopoeia sequitur, mediocria autem, vulgaria, humilia, levia

aspernatur. Sed in ratione tractandi multum inter se dis· ,

crepant. Nam primum quum quae narrantur absoluta esse,
quae aguntur fieri cummaxime fingantur, quumque illa
pridem ad finem quietemque pervenisse, haec moveri, fer·-
vere et quasi quodam flumine devolvi videantur: narratori
sive rhapsodo libero animo res propositas explicare licet
et tanquam quiescentes a quacunque lubet parte adire et
modo incitare gressus modo retardare, et recurrere ad
priora et supplere omissa et pleniori rerum explicationi ⁴
immorari *). Deinde ἀοιδοὶ illi epulantibus narrabant,
qui non ad hoc ipsum convenissent, ut carmina audirent,
et parvos circulos hominum otiosorum in regum aulis con-
gregatos magis delectare quam commovere studebant. Con-
tra actores vel mimi quum res tanquam praesentes agant
et quae imitantur ipsi pati videantur, non possunt tanquam
otiosi vagari neque exponendis rebus ad animorum suorum
sensa nihil pertinentibus operam dare. Denique narrando

*) Cf. Schilleri et Goethii epist. n. 395. et 396.

