228

quoque post mortem superstitem esse, neque pro tumulo
eius sepulcrum habendum esse, sed pro ara, quam, ut
beati numinis, viatores perpetuo veneraturi sint.
Postremus actus, qui reductionem habet Alcestidis,
prudentissimo poetae consilio sic institutus est, ut Adme-
tus insigni morum ingeniique exemplo edendo magis etiam
*quam antea dignus videatur, pro quo et uxor mortem obie-
rit et amicus periculum atrocissimum susceperit. ls enim
esse cognoscitur, qui plane nihil, quod modo honestum
sit, amicis negare possit et omnibus in rebus suum com-
modum amicorum commodis postponat. Nam quod in ipso
funere'uxoris carissimae faciendo operam dedit hospiti lu-
ctumque celavit, parvum est, si' comparetur cum obsequio,
quo roganti amico satisfacturus est, peregrinam, quam pu·
tat, mulierem, et doloris sui incitamentum acerbissimum et
infamiae invidiaeque fontem uberrimum, et cuius tactum in-
star Gorgonis horreat, in domum recipiendo. Tum facultas
eidem datur confirmandi quod moribundae pollicitus est
uxori, se nullam amplius mulierem tacturum esse etin lu-
genda coniuge reliquum vitae tempus consumtumm‚ *atque
ea praesente Alcestide dici agique gaudemus, Neque mi-

nus Herculis vice laetamur, reducentis eam, qua amissa “

felicitas salusque amici in perpetuum exstincta esse videa-
tur, et ignaro in manus tradentis virtute et labore suo re-
cuperatam, quam ulla vi aut arte restitui posse ille negarit.
Solum laboris praemium est Herculi videre laetitiam amici,
subito ex moestitia natam. Quo spectaculo quo pleniori
fruatur, ludificando antea moestitiam auget, quum peregri-
nam aliquam mulierem, quam praemium victoriae ex cer-
tamine publico a se reportatam esse fingit, in domum re·
cipere ac, donec ipse ex Thracibus reversus sit, servare
iubeat: cuius mulieris speciem habitumque 'velatae intuens
Admetus, quum coniugem suam cernere sibi videatur, tam
acri defunctae desiderio commovetur, ut temperare lacri-
mis, subito prorumpentibus, minime possit. lbi Hercules Α
optat sibi facultatem esse Alcestidem ex inseris in lucem
reducendi restituendique amico. Negante Admeto id fieri
posse, consolatur eum, denique novum matrimonium in-
eundo dolori iubet mederi. Eam vero vocem quum in-

