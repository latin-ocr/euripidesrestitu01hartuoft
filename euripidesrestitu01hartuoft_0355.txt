33⁶6

dis laesaeque fidei crimina futura. Indignissima autem et
miserrima esse quae passa sit Medea e patria abducta,
in peregrina terra destituta, insuper exsulare iussa, neque
habens quo se conferat.

Venit in colloquium Medeae, ad audacia quam do·-
losa· consilia propensioris, Iason, simulans quidem se com-
modo et illius et liberorum prospicere, revera autem par-
¹tim virginis desponsae amore captus et barbarae mulieris
coniugium fastidiens, partim proprii commodi studio du-
ctuS. Et novam iniuriam superioribus addit, quum libe-
rorum possessione Medeam cedere iubeat. Cuius caecitas,
ex cupidine nata, tanta est, ut etiam Medeae libidinem,
qua quondam carissima quaeque Iasonis amori postposuit,
superare videatur. Nam nisi plane mentis aciem ei vo-
luptatis utilitatisque ratio obstrinxisset, non posset postu-
lare, ut mulier tanti animi tantaeque confidentiae, cuius
opera et consiliis ipse omnia, quibuscunque gloriatur, ad-
eptus est, patienter ferat se non solum gratia beneficiorum
privari, sed etiam reliquis, quae optimo iure tenet, exui,
satisque habeat, quod liceat ei marito liberisque spoliatae
in domo aemulae vitam trahere contumeliosam. Ceterum
quo stupidior est in explenda, ‘hoc acutior sollertiorque in
defendenda cupidine, satisque speciosis argumentis accusa-
tionem Medeae, summa cum indignatione in eum invectae,
diluere conatur. Nam quum illa impudentiam ei ex-
probrasset, quod ipsius non vitasset conspectum, quum et
beneficia percensuisset et promissorum dataeque fidei
eum admonuisset, quam nulla necessitate coactus violasset,
denique se in desperatam sortem illius perfidia detrusam
esse ostendisset, hic primum gratiae referendae officio se
solutum esse iudicat ideo, quod nil non Venere iubente
cogenteque a Medea effectum sit *), deinde omnia illius

²⁶) Insignis corruptela, quae latet in versibus 529-ss531„ pridem
ope scholiorum sanari potuit sic scribendo:
ὁ δ’ ἔστι μέν μοι λεπτός, ἀλλ’ ἐπίφθονος
λόγος, διελθεῖν, ὥς Ἔρως σ’ ἠνάγκασε
πόνων ἅφύκτων τούμὸν ἐκσῶσαι δέμας.
De vocabuli λεπτός vi cf. v. 1081.

