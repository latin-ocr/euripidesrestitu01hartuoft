27⁶6

ad inferos redituruS, hac Laodamia inter Bacchici cultus
instrumenta languida in lecto , praesente patre, exhibe-
tur, etiam in museo P. Clement. T. V. tab. 19. et 18. in-
veniuntur.

—--—-

D. Scyriae.

Tragoediarum numero hoc drama habitum esse Ovi-
dius testatur Trist. 11, 409:

„Est et in obscenos deflexa Tragoedia risus

Multaque praeteriti verba pudoris habet.-
Nec nocet auctori, mollem qui fecit Achillem
Infregisse suis sortia sacta modis.'’
Propius tamen ad comoediam accessisse ex fragmento
primo intelligitur. Quamobrem ei generi illud adscribere,
quod medium locum inter tragicum satyricumque tenens
vice huius usurpatum sit, non dubitamus.

Reliquiarum tanta est paucitas, ut, nisi Statius lumen
accenderet, de cognoscenda argumenti conformatione plane
desperandum esset. Sed hunc Euripidis potissimum ve-
stigiis institisse inde colligere licet, quod stuprum virginis
lepidissime exornavit, quam partem ne tetigisse quidem
videtur Sophocles, cuius opus qui adumbrare volent, Hy-
gini narrationem sequi debebunt. Cum Statio autem Phi-
lostratus Im. Ι. p. 8:32. ut plurimum consentit. Hoc mi-
nus, quin haec quoque ex Euripide hausta sint, dubito.

Videamus igitur, quomodo haec narratio ad actiones ⁴

possit revocari.

Primum prodisse Ulyssem oportet. ls enim Troiam
proficiscens ad Scyrum insulam navem applicavit, ubi,

„Hospita ne subito terrerent moenia coetu,

Puppe iubet remanere suos,''
ipse ad aedes regias se contulit. Uni ex sociis mandavit,
ut, ubi tempus esset, calathos, colos aliaque instrumenta
mulierum ex nave ferret utque arma et clypeum iis donis
adiungeret. His enim auxiliis Achillem inter puellas la-
tentem detecturus est.

