483

vitae posita esse affirmat. Tum Agrauli virgines, quae
circum longas rupes choreas agant, et Panem in illo antro
fistula canentem pro Apollinis filio ibi exposito implorat.
Ceterum negat vel in picturis vel in carminibus ullum
deorum filium rebus secundis utentem ostendi. Quippe
non ex deorum stupriS, sed ex victrice hominum virtute
stirpis divinae honorem manare manifestum est. Hoc car-
men tum rebus grave tum. verbis egregie ornatum est et
ad explicandam ⁴rerum conditionem commemoratione peri-
culi, in quo Erechtheidarum stirps versatur, plurimum
confert.

Redit in scenam Ion. Paullo post Xuthus ex pene-
tralibus revertitur atque illum obvium pro filio salutat mi-
rantem et novitate rei obstupefactum. Itaque adolescens
eum, quasi furentem, a corpore arcet atque etiam telis,
quo minus manus sibi iniiciat aut vim inserat, prohibere
conatur. Tum de oraculo edoctus et congruere illud vi-
dens cum tempore et loco, quo Xuthus cum Delphicis
puellis Bacchi festum celebranS, vino et voluptate victus,
uuam earum stupraverit, Iovis se nepotem ex servo fa·
ctum esse gaudet, sed matrem etiamnunc ignorari dolet.
Huius inventionem tempori committendam esse censet
Xuthus3 iam filium hortatur, ut regni et divitiarum pater-
narum haeres futurus Athenas secum “ proficiscatur. Tum
repente loni consideranti rerum conditionem scrupuliin-
iiciuntur. Primum enim se peregrino patre spurium na-
tum, si ad principale in republica fastigium enitatur, in-
vidia civium ambitiosorum praeter ceteros vexatum iri in-
telligit. Deinde in domo ipsa paterna insidias novercae
prole carentis et sibi et patri timendas esse arbitratur.
Tum ne tyrannidem quidem, splendidam miseriam, tanti
facit, ut ei otium et tranquillitatem et iustitiae studium
postponere velit. Haec exponuntur oratione et subtili et
gravi, tum sententiis argutis distincta atque moribus Ionis
optime convenienti. Nam quum sit philosophuS‚ fortunae
bona inferiora ducit virtute et spernere divitias atque ho·
nores didicit. ln eandem sere sententiam in Phoenissis
Iocaste plura disputat, cuius orationem cum hac, si operae
eat, compares. Xuthus‚ his auditiS, ne dolorem uxori af-

31*

