335

mortalium fatum culpam transferantz unde fit, ut omnes
miseri philosophentur. Hic est quasi tertius quidam gra-
dus, in quem vehementia doloriS, cum saevire desiit, de-
scendere solet. Itaque Medea, ubi mulierum, quas bene-
ficiis affecit et a quibus ipsa diligitur, invitationi obtempe-
ravit, plane-immutata planeque dispar est ei, quam modo
clamantem tumultuantemque audivimus: non‘ furibunda,
sed considerata, callida, insidiosa. Hoc statim oratione
ostendit callidissima et ad conciliandum mulierum favorem,
quarum consensu ea, quae parat, exsecutura est, aptissime
composita. Primum enim comem se, facilem affabilemque
esse ostendit, alienam ab austeritate et morositate eorum,
qui, quum inter peregrinos versentur, conversationem po-
pularium et consuetudinem vitent *). Deinde iniuriam,
qua affecta est, sic conqueritur, ut communem feminarum
sortem deplorandam esse ostendat. Tum iniuste tractari
aut sperni a marito cum omnibus ait miserum morteque
peius esse, tum sibi, patria, domo, parentibus cognatisque
privatae, ad quos quasi in portum perfugiat, desperatum.
Rogat igitur chorum, ut, si qui dolus sibi inventu· sit,
quo et maritum et aemulam et patrem eius ulciscatur, ta·-
cendo secum conspiret. Nam crudelia se moliri non esse
mirandumt etenim muliereS, cum sint alioquin timidae ac
formidolosae, spretas a coniugibus ac postpositas aemulis
ad- crudelitatem propensissimas esse. Choma, quae est il-
lius saeculi ingenuitaS, neque hoc verum esse negat, et

³⁸) Ennius etsi perperam Euripidis verba intellexit, tamen docere
nos potest, non sic, ut nunc scribuntur, antiquitus illa scri-
pta. fuisse. Hoc igitur duce haec reponenda esse censeo:
— οἶδα γὰρ πολλοὺς βροτῶν
σεμνοὺς γεγῶτας τούς τε δωμάτων ἄπο
τούς τ’ ἐν θυραίοις· οὶ δ’ ἐφ’ ἡσύχου ποδὸς
‹iaculum› ἐκτήσαντο καὶ ῥᾳθυμίαν.

’ Verte: scio multos homines superbiae insimulatos esse (cf.
Hipp. 930, qui procul a domo et· inter peregrinos versaren-
tur, atque hos ex inertia (quod domi se tenentes cum po-
pularibus conversari nollent) infamiam sibi et negligentiae
crimen peperisse.

