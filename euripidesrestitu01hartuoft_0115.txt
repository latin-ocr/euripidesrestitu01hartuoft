‚97

Non dedecet poetam inconstantia, qua ne summi quidem
philosophi vacasse videntur, quum iidem modo menti di-
vinum tribuerent principatum modo coelo vel aetheri vel
coeli cuidam ardori, modo fatali rerum necessitati sive
sempiternae rerum suturarum veritati, modo legi perpetuae
atque aeternae, quae quasi dux vitae et magistra officiorum
esset, quumque, Iovem sive aethera deum esse dicentes,
eundem et Neptunum, et Vestam sive terram ‚ et Orcum,
et fatalem necessitatem, et mentis infinitae vim rationem-
que appellarent *). Sed ego istam inconstantiam minus
exipsorum, quos arguimuS, dubitationibus, quam ex eorum,
qui minus sensum verborum perciperent, erroribus natam
esse arbitror. Videntur enim omnes illi philosophi vim
quandam, qua omnia regerentur, non separatam a rebus
corporibusque, sed in natura ipsa sitam et per omnia ma·-
nantem‚ variis nominibus significasse. Quorum in numero
Euripidem propter eandem inconstantiae suspicionem pono.
Nam saepissime quidem aethera, undique circumfusum
omniaque cingentem atque circumplexum, Iovem esse dixit:

ὁρᾷς τὸν ὑψοῦ τόνδ’ ἄπειρον αἰθέρα,

καὶ γῆν πέριξ ἔχοντ’ ὑγραῖς ἐν α’γκοὲλαιςς

τοῦτον νόμιζε Ζῆνα, τόνδ’ ἡγοῦ θεόν.

κορυφὴ δὲ θεῶν ὁ περὶ χθόν’ ἔχων

φαεννὸς αἰθήρ.

γ Sed alio loco non aetherem ipsum Iovem, sed habitationem

Iovis esse declaravit:

ὄμνυμι δ’ ἱερὸν αἰθέρ’, οἴκησιν Διός,
unde mentem totius naturae atque animum aetheris nomine
appellatum esse apparet. Eundem Haden sive Orcmn ap-
pellari posse in Cretensibus ostendit:

σοὶ τῷ πάντων μεδέοντι χλόην

πέλανόν τε φέρω, Ζεὺς εἴτ’ Ἀΐδης

ὀνομαζόμενος στέργεις -

σὺ γὰρ ἔν τε θεοῖς τοῖς οὐρανίδαις

σκῆπτρον τὸ Διὸς μεταχειρίζων

χθονίων θ’ ’Ἅιδῃ μετέχεις ἀρχῆς.

³⁵) cf. Cic. N. D. 1, 13, 15.

