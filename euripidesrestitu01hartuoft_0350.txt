332

studia respectum ab Euripide esse verisimile est; sed de
hac re, deperditis fabulis tribus, difficile est iudicare.
Verumtamen unum monere non alienum esse videtur. Ma-
nifesto graecarum gentium hnmanitas et barbarorum feri-
tas in omnibus his fabulis comparatae erant et ex'advcrso
positae, multaque poetae eveniebat opportunitas illius prae-
stantiam, hnins immanitatem sic praedicandi, ut doceren-
tur Graeci hoc sibi agendum esse, ut compositis simulta-
tibus ad domandos barbaros studia viresque coniungerent,
neve artium litterarumque florem, quibus excellebant, bel-
lis intestinis ipsi corrumperent. Eodem redeunt quae de
harum fabularum compositione deque poetae consilio Schoell
(p. 154 seqq.) disputavit, qni tamen ad gentium cognati-
onem omnia referendo nimis angustis finibus rem inclu-
sisse videtur.

-———--

A. Medea.

Medea vehementissimo Iasonis amore abrepta, in hoc
solo nitens, huic uni studens, quidquid habuerat carissimi,
omnia vitae praesidia amiserat. Hunc enim ut servaret,
non solum patrem parentesque prodiderat, sed fratrem
quoque interfecerat miserrime3 huic ut gratificaretur, Pe·
liam cnm filiabus perdiderat, huius commodo prospiciens
Corinthios beneficiis affecerat, huius amore freta patria
relicta a Thessalia exsulabat. Tam furiosam mulierem,
tam pietate carentem, tam cupiditati omnia officia post-
ponentem quomodo se habituram, quidnam facturam puta-
mus, si se ab eo, cui se totam tradidit, cuius gratia quid-
vis perfecit, spretam destitutamque viderit‘l quam vehe—
menti eam dolore incendi necesse est, repudiatam a con-
iuge et virgini formosiori postpositam? qnam temeraria
consilia animo moliri, praeditam non vulgari prudentia, in-
structam arte magica, divina stirpe superbam? Tanta vi
doloris iracundiaeque concitata femina in scenam produci
ad conquerendum infortunium suum prodendumque animi
affectum, praesertim in principio dramatiS, non potuit. Pru-

