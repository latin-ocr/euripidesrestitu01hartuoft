23

caput reportaturum esse pollicetur. Pelle enim lupina in·
dutus caputque capiti, pedes manusque pedibus aptam,
quadrupedem, ubi ad fossam navesque pervenerit, imi-
taturus est, in solitariis autem locist, ne moretur iter,
bipes ingressurus. Humilitatem hominis arguit, quod ad
tale dissimulationis genus descendere sustinet, sed non
stupiditatem neque ineptiam. Fertur autem inter nostros
quoque fabula oppidum quoddam bene munitum, quum
iam in eo esset, ut hostibus traderetur, ignobilis cuiusdam
hominis simili astutia, quod capri pellem formamque in-
duisset, servatum esse. Eundem dolum feliciter cessisse
ludaeis cum Vespasiano bellum gerentibus memoriae tra-
didit Iosephus 111, 13. Cf. Vater. p.120. Musgrav. ad v. 208.
Et Dolon ipse non eo loco, quo usurus erat hoc artificio,
sed antequam uteretur, captus est. Facile ingenium Eu-
ripidis‚ quo in fraudibus excogitandis nemo sollertior fuit,
etiam ex huius doli novitate cognoscitur. Profecto Dolone,
chorus, ut decet, faustis precationibus laudibusque viri,
qui solus pro patria in tempore necessario laborem peri-
culumque susceperit, strenuitatem prosequitur, Apollinem,
qui Troiam munivit, precanS, ut comes et socius esse
Doloni velit neve praemio, quod expetit, eum destituat.
Denique laetatur, quod inter Phryges inventus sit, qui
ignaviae opprobrium, quo Phrygum Mysorumque gens pre-
matur, re et factis propulset. Tenuit autem Euripides
per omnem aetatem consuetudinem, non homines tantum,
sed populos quoque tales, quales ipsius temporibus erant,
repraesentandi et barbarorum Asianorum mores Troianis
tribuendi. Ceterum quaecunque insunt huic actui, quo
Dolonis conatus exponitur, omnia ad priorem actionem,
quae scenicorum iniuria recisa est, respicere videntur.
Dolosi enim eiusdemque timidi hominiS, humilis eiusdem-
que insolentis imagini, quo magis elucesceret, oppositae
fuerunt personae Diomedis Ulyssisque‚ animosorum perinde
atque cautorum callidorumque, virtute et mutuo auxilio et
praesenti animo rectius, quam invento sordido, fidentium.
Tum praemii pactio insolentissima componenda fuit cum
abstinentia hominum solo patriae amore et generosi animi
impetu, ut solent personae Euripidae, ad suscipiendum

