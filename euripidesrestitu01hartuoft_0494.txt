476

hortandis magiS, quam delectandis‚ civibus operam dedisse,
tribuisse personis eas orationeS‚ quae magis Atheniensibus
cognitu salutares, quam personarum caussis accommodatae
essent, quilibet videt. Neque non grato animo haec ab
Atheniensibus accepta, neque frustratum esse Euripidem
fructu studii honestissimi aut destitutum laude, quae et
patriae eius amori plane singulari et carminis praestantiae
deberetur, ex Lycurgi verbis intelligitur: διὸ καὶ δικαίως
ἄν τις Εὐριπίδην ἐπαινέσειεν, ὅτι τά τε ἄλλα ὢν ἀγαθὸς
ποιητὴς καὶ τοῦτον τὸν μῦθον προείλετο ποιῆσαι, ἡγού-
μενος κάλλιστον ἂν γενέσθαι τοῖς πολίταις παράδειγμα
τὰς ἐκείνων προέξεις, πρὸς ἃς ’ἀποβλέποντας καὶ θεωροῦν-
τας συνεθίζεσθαι ταῖς ψυχαῖς τὸ τὴν πατρίδα φιλεῖν.
Et testatur Plutarchus in vita Niciae (c. 9. p. 529.) car-
mina haec iucunda Atheniensibus fuisse atque in ore
omnium versata esse; testantur idem artificeS‚ res, quae
Euripidis dramate continebantur, simulacris repraesentan-
tes, Nihilominus Aristophanes contraria eorum, quae non
hac tantum, sed omnibus fere fabulis Euripides fecit, ei
crimini dedit, vitiis et sceleribus repraesentandis unice
eum studuisse affirmanS, a virtute autem et honestate
ostendenda abstinuisse. Qui nisi calumniari, quam arguere,
maluisset, hanc fabulam omnium maxime exagitare debuit.
Profecto enim qui, oblitus personae poetae, tanta cum
ambitione praeceptoris monitorisque partes egit, ut et vi-
ros et feminas et virgines alios post alios induceret tan-
quam oratores pro rostris· dicentes, quasi aut in bellum
profecturos cives hortarentur aut in acie interfectos lau-
darent, ab eiusmodi igitur poeta si quis abiectam esse sum-
mam tragicae artis (τὰ μέγιστα παραλιπεῖν τῆς τραγῳδι-
κῆς τέχνης, Arist. Nub. 1494.) accuset, eum iure merito-
que accusare confitendum erit. Quorum nihil fecit ca-
lumniator3 quin etiam in suum usum convertendo orationes
illas comprobavit. “

——————-—-

