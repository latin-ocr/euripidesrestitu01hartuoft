4⁰5

subtilitatem dicendique facultatem in personas, quas effin-
gunt, transferentes, copiosiuS‚ ornatius, distinctius non in-
genuos tantum homines , sed servos quoque et semiferos
Cyclopas de suis animi sensis cogitatisque exponere faciunt,
qnam veritatis ratio pati videtur. Ab Euripidis quidem
aequalibus nihil horum illi vitio datum esse pro certo
affirmaverim: neque enim ipsam veritatem, sed imaginem
veritatis reddendam poetarum operibus esse intelligebant,
atque Aristophanes quoque, non quod importune philo-
sophiam adhibuerit, sed quod omnino adhibuerit, ei crimini
vertit , neque tantum a theatro, sed etiam a civitate et
avita studium eius exsulare iubet.

Dum obvoluto capite regina quiescit, chorus quaerendo
ex nutrice statum rerum accuratius cognoscere studet, si-
mulque hanc hortatur, ut , quamvis illa obstinato animo
genus morbi caussamque celet, vi extorquere verum co-
netur. Incipit igitnr quaerere nutrix cautissime: in qua
quaestione dum forte Hippolyti facit mentionem, Phaedra,
tanquam vehementi dolore affecta, exclamat: quod odii
signum esse putans nutrix nihil quaerendo coniectandoque
proficit. Tum ad preces conversa supplex genua dominae
amplexa dextraque prehensa obsecrat, ut verum, quamvis
malum sit, fateatur: maius euim malum, quam domina pri-
vari, accidere sibi posse negat. Sequitur igitur post amba-
ges quasdam confessio verecundiae laude excellens con-
tinensque celebrata illa: πῶς ἂν σύ μοι λέξειας ‘cius χρὴ
λέγεινς et σοῦ τάδ’, οὐκ ἐμοῦ κλύεις. Qua confessione
plane consternatur nutrix, morteque peius malum ei esse
videtur, quum turpissimae cupidini modestissimam feminam
obnoxiam esse videat3 neque minus choro ad perniciem res
aperte tendere videtur. Tum mentis sensa et consilia
uberius Phaedra explicat. intellexisse se meditando ait,
non tam iudicii vitio quam naturae imbecillitate, cum aut
inertiae aut voluptati aut falso cuidam pudori indulgeant,
mortales plerosque peccare et ad scelera suscipienda pro-
nos esse. His igitur cognitis, non potuisse sibi, ut flagitium
invita committeret, accidere. ltaque postquam se amore
vulneratam esse senserit, considerasse, quanam ratione eum
ferre posset honestissime. Et primum quidem celandum

