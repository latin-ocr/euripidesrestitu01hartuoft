317

regui paterni uterque adolesceret, Sophocles quidem in-
gredi viam, qua' Aeschylus praeierat, neque deserere eius
rationem, sed perficere atque consummare voluit poliendo
rudia atque incomposita, temperando immania, molliendo
dura et praefracta, pompam et magniloquentiam imminu-
endo, ad modestiam, pulcritudinem venustatemque omnia
revocando. Contra Euripides trito itinere progredi Ae-
schylique vestigiis insistere dedignatus est. Qui quum a
cognitione rerum reconditarum abstrusarumque ad vulgi
frequentissimam concionem delectandam ducendamque se
conferret, amplexus ea, quae illis temporibus ab eruditis
omnis generis atque auctoribus artium inventa tradebantur,
quibusque initiati homiues ab inscitia et coeco naturae mo-
rumque obsequio ad intelligentiam, ab opinionum arbitrio
ad veri investigationem, a traditarum legum reverentia ad
naturae rationem, quae est lex divina humanaque, perspi-
ciendam, a graecorum hominum angustissima multisque
erroribus impedita cognitione ad mundanorum liberrimum
iudicium traducebantur, in bivio quodam ac divortio sae-
culorum constitut-us, ad stuporem homines, ad inutilem
priscorum admirationem reiicere noluit3 amplissimum na-
turae suae curriculum datum iri videbat, si eruditorum co-
gitata invent-aque in medium proferendo vulgi et philoso-
phorum dissidium tollere conaretur, et mores atque inge-
nia hominum talia, qualia revera sunt, non qualia esse cu-
pimus fiugimusque, exprimendo remedia malorum, quibus
vita tum publica tum privata laborabat, ostendere studeret.
Hanc principum poetarum conditionem atque diversitatem
Aristophanes eo declaravit, quod Sophoclem finxit amice
benigneque in societatem regni ab Aeschylo receptum esse
neque maiora concupiscere, Euripidem vero, fretum ple-
bis infimae favore, quam prudentia augere et ad summorum
virorum locum dignitatemque evehere studuisset, regnum
sibi pulso Aeschylo vindicare conatum esse.

Iam singulas artis proprietates eo ordine, quo propoÎ‡
suit comicuS, examinemus. Et prima quidem descriptio
ad sententias et genus dicendi refertur. Reprehendit Ari-
stophanes, quod, omissa verborum insolentia cum obscuris
abditisque senteutiiS, perspicuitati et temperato dicendi

