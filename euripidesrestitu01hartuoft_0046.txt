28

reversurum esse: et quidem solus haec omnia perficere
vult, quiescentibus Troianis Gauden‘te his magnifice pro-
missis choro, neque Achillem neque Aiacem illius fortitu-
dini parem esse dicente, non consistit in hoc magniloquen—
tiae gradu, sed liberata terra Troianorum se, assumto
Hectore, universam Graeciam domituram esse pollicetur:
superatis enim occisisque optimis quibusque, qui in Troia
congregati sint, facilem fore victoriam arbitratur. Quae-
rente deinde Hectore, in quanam exercitus parte, in medio
an in cornibus se collocari velit, solum se et cubare et
cum hostibus congredi velle ostendit: sin Hector, quod
ab incendendis navibus excludatur, aegre ferat, se contra
Achillem aciem constituturum esse. Tum de reliquis viris
primariis quaerenS, secundum Achillem fortissimos esse
Aiacem ac DIomedem docetur, maxime vero omnium Ulys-
sis astutiam timendam esse, ut qui in urbem clam noctu
ingressus Palladium ex templo Minervae abstulerit, iterum-
que mendici habitum gerens speculator in urbem mediam-
que Troianorum concionem venerit, occisisque portarum
custodibus, magna caede effecta, salvus redierit, denique
semper prope urbem ad aram Thymbraeam insidians con-
silia Troianorum exploret. His auditis Rhesus furem atque
latronem vivum a se captum, adactoque per medium cor-
pus stipite, qui per os emergat, escam volucribus pro-
positum iri praedicit. Tum Hector locum, in quo separati
a reliquis cubent, sociis assignat simulque tesseram cum
iis communicat, chorum autem vigilias agere et Dolonem
revertentem opperiri iubet. His transactis Rhesus et Hector
abeunt, quos sequitur etiam choruS, excitaturus e somno,
qui succedant, eos militeS, quibus quarta vigilia agenda sit.

. Egregie hoc actu Hector gloriosus et magniloquus a
Rheso gloriosiore et magniloquentiore superatur, quo fit,
ut ille, obstupefactus vastitate rei, cedat provincia, in qua
primam personam agere nequeat, et, ad sobrietatem re-
versuS, illum quoque a partibus, quas victus deseruit, de-
trahere conetur. Haec penitus ex animi humani natura
hausta esse si quis ignorat, potest occasione data expe-
rimento doceri. Neque dubito, quin Euripides ipse in his
ducum exprimendis moribus certos Atheniensium praetores,

