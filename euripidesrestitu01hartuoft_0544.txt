526

eorum, qui nunc sunt, mortalium an quisquam possit du·-
bitare licet. Dramatum, quaecunque hodie in nostris
theatris exhiberi solent, vix ulli insunt tam calamitosi
homines, quales in τραγικωτοὲτου poetae plerisque fabulis
conspiciuntur. Necesse enim fuit poetae philosopho, qui
vellet homines docere, qua ratione conditio humana tole-
rari et calamitates vinci possent, repraesentare quaecunque
miserrima mortalibus accidere possent. Sed longissime
idem abfuit ab ea sententia, quam Stoici probarunt, ut
indolentiam illam commendaret, quam immanitatem in ani-
mo, stuporem in corpore esse rectissime iudicavit Crantor,
qua tamen indolentia multo deterior est ostentatio eorum,
qui, quod ipsi in vita umbratili nulla unquam graviora dis-
crimina subierunt, sive etiam quod propter levitatem ani-
morum vecordiamque nulla re vehementius moventur,
damnant, si quem alium perturbationibus iis, quibus· ne va-
care putant, obnoxium esse vident. Helenae Euripideae
instar hoc genus hominum etiam summis calamitatibus iu·-
stantibus caute et religiose, ne qui cincinnus turbetur neve
quid detrimenti fiat venustatiS, curandum esse omuibus
censet.

Ad argumentum fabulae redeo. Accurrit ad Polyme-
storis clamores Agamemnon, simulans ignorantiam rerum,
quae interim gestae sunt. Quem nactus, ut putat, vindicem
Polymestor, quamvis vix cohibeat laniandae Hecubae libi-
dinem, ad caussam dicendam ex adverso consistit. Cuius
oratione narratio eorum, quae intus gesta sunt, continetur.
Et Graecorum et suo commodo a se prospectum esse Po-
lydorum interficiendo simulat: verendum enim fuisse, ne
collectis Troianorum reliquiis filius Priami Troiam restau-
raret rursusque Graeci contra urbem hostilem exercitum
ducentes Thraciam vastarent. Pro hoc autem‘ beneficio,
quod Graecorum hostem interfecisset, hanc se accepisse
mercedem, fraude in tentorium deductum, ubi, postquam
recubuerit, turbam mulierum circumfusam primum vestem,
hastas liberosque curiosam attrectasse et paullatim e ma-
nibus removisse, deinde repente strictis ensibus liberos, se
inspectante, sed capilliS, manibus pedibusque retento, tru-
cidasse, mox ipsi pupillas effodisse. Eadem ratione reliqua

