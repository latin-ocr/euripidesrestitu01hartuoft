439

sonasque cum gravibus eadem ratione ‚ qua graeci poetae,
miscuit. Ceterum his adde quae de eadem re supra p. 230.
disseruimus.

Ad Cyclopis fabulam redeo. Sunt satyri agrestes qui-
dem ferique, sed non trivio concepti et educati stercore3
sunt nudi, sed non foedi obscoenique, protervi, sed nou
flagitiosi, ut non sit mirandum, quod dii heroesque inter-
dum eorum delectentur consuetudine. Verbis utuntur jni
quidem minus splendidi8‚ sed non plane tenuibus inorna-
tisque. Itaque digni fuerunt, quibus etiam carmina* quae-
dam graviora canenda deferrentur. Omnino autem incolumi
gravitate iocum tentavit EuripideS‚ et imprimis magna cum
utilitate Cyclops animi sui sensa theatro exponit. Quem
non pudeat impie cogitatorum spretorumque deorum, si
eadem se atque Polyphemum sentire intelligat?

X.
De canticis Euripidis

 

Aetas illa novandarum rerum mutandorumque institu-
torum priscorum studiosissima ne musicis quidem modis
numerisque abstinuit. Exstitit enim quasi Anaxagoras qui-
dam melicorum TimotheuS‚ qui suum novandi studium his
verbis praedicavit:

οὐκ ἀείδω τὰ παλαιοί ·

καινὰ γὰρ ἅμα κρείσσω.

νέος ὁ Ζεὺς βασιλεύει,

τὸ παλαιὸν δ’ ἦν Κρόνος ἄρχων·

ἀπίτω μοῦσα παλαιά *).
Audiamus de hac re Plutarchum in libro, quem de musica
scripsit exponentem. C. 6: „Omnino citharae cantus Ter-

*) Cf. Suidas: τὴν δεκάτην καὶ ἑνδεκάτην χορδὴν προςέθηκε
noel τὴν ἀρχαίαν μουσικὴν ἐπὶ τὸ μαλακώτερον μετήγαγεν·
ἤν δὲ ἐπὶ τῶνΕὔριπίδου χρόνων τοῦ τραγικοῦ, καθ’ οὓς καὶ
Φίλιππος ὁ Μακεδών ἐβασίλευε κτλ.

