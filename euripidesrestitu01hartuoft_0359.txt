341

plex sit usus, nulla⁴ serviente, nulla imperante ,‘ universis
antem admirabili quadam vi inter se conspirantibus, 'Ita-
que blanditiae ipsae Medeae iracundiam eius manifestant,
cum in ironiam abiens impudentem Iasonis arrogantiam ir-
rideat3 tum, quasi in praeceps adducta dissimulandi an-
dacia, repente abrepta doloris vi ad prodendos veros animi
sensus delabitur, unde rursus, quasi ex mentis alienatione,
rediens, dum fictas caussas veris affectibus praetexit, ex
ipsa ruina, tanquam ex insidiis, in caecum hostem impetu
facto, citius enm miseriusque prosternit; denique, dum ma—
nns se dare victas simulat, victoriam sibi gratulatur atque
triumphat. Liberi Medeae hoc ipso tempore, quo ornatum
ad Glaucen deferunt,·ad mortem proficisci videntur, quorum
sortem deplorans chorus simul et sponsam, funeream vestem
pro nuptiali induturam, et Iasonem et Medeam miseratur.

Reversis liberis certior facta Medea acceptum esse
donum et fugam illis remissam, iam immanissimum sibi
facinus patrandum esse videns, ingemiscit. Adstantibus fi-
liis obscure conqueritur, quod in perpetuum iis privetur,
quod frustra pepererit, frustra educarit, frustra dolores
laboresque susceperit, quod acerbam transactura sit vitam
reliquam. Inter haec liberis ei arridentibus, tam- vehemen-
ter horum securitate commovetur, ut non multum absit,
quin valere consilia sua iubeat. Hinc postquam recorda-
tione se irrisui hostibus esse se rursus collegit, denuo
pietatis sensu vincitur, dum 'in domum destinatos caedi
intrare iubet. At enim committendum non esse censet, ut
hostium ultioni liberi exponantur: ergo eorum interitum
non esse vitandum. Ultimum igitur dulcissima corpora
osculatur atque amplectitur, vehementi quidem dolore vi-
cta, aad vehementiore iracundia. Haec sine dubio prae-v
stantissima est dramatis pars, et frequentibus artificum
imitationibus celebrata fuit, quas postea commemorabimus.

Dum Medea, quemnam dona eventum habitura sint,
anxie exspectat, interim chorus subtiliori ratione philoso-
phans quaerit, praestetne prolem gignere an liberis carere,
ac consideratis laboribus, aerumnis ac doloribus, quibus
parentes a liberis affici soleant, non gignere commodius
esse censet. Venit deinde nuntius atque interponitur hu-

