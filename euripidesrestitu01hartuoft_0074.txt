56

etiam qui tabulas pinxerunt vel signa fabricati sunt, si qui-
dem vellent opera aua· populis commendari (debent autem
omnes velle), accommodarunt ea et hominum voluntatibus
studiisque et festorum ludorumque naturae, et temporum
opportunitatibuS, et locorum vel aedificiorum, quae ornare
iubebantur, spatiis: nec profecto, quum his rerum angustiis
hominumque studiis parerent, detrimentum fecerunt venusta-
tis. Nubes enim et inania captare solent, qui talia negli-
gunt. Scenicos vero poetas si respiciemus», a nemine un-
quam, qui vel minus nosset theatrorum naturam vel co-
gnitam negligeret, bonas et praestantes omni numero fabulas
compositas esse inveniemus, Quamobrem veram esse puto
eam tetralogiarum rationem, quam proposuit G. Herman-
nus et comprobavit Goethius. Confirmatur enim tum fabu-
larum ipsarum natura, quarum singulas consummatas esse
intelligimus atque, ut Stoicorum virtutem, sese contentas
omniaque sua complexas, neque extrinsecus religatas pen-
dere neque quaerere quidquam aliunde, tum vero etiam te-
stimoniis veterum scriptorum, quorum nemo unquam ullam
dixit fabulam, separatam a reliquis, quibuscum una in cer-
tamen demissa esset, minus, qualis esset vel quo pertine-
ret, intelligi posse„ Verumtamen certam legem certumque
ordinem in conficiendis tetralogiis propositum fuisse poetis,
ut aliam ad mentis, aliam ad aurium, aliam ad oculorum
delectationem potissimum fabulam componerent et, quasi
separatis hominum sensibuS‚ alii post alium satisfacerent,
neque consentaneum est neque convenit in didascaliaS, de
quibus proditum est memoriae. Potius in structura fabu-
larum varietas quaerenda fuit. Monuit autem Aristoteles
(poet. c. 10.) alias simplici esse argumento fabulas,
alias implicato vel, quod alii vocarent, duplici (c. 13,
4. et 7.). Simplicem dicit actionem, cuius sine inopinato
casu vel agnitione fiat mutatio, implicatam, quae vel agni-
tionem vel casum inopinatum vel utrumque habeat. Sim-
plicem eandem aequalem et continuam dicit, quod
quo res ab initio tendere coeperint, 'eodem continuo pro-
cedant, neque ulla subita atque inopinata conversione (qua-
lem gignit errorum priorum cognitio) in contrarium con-
vertantur. Simplicis igitur argumenti exemplum sunt Pro—

