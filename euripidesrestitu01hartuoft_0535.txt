517

nem reputans iniiciturque ei dubitatio, ulline dii mortalium
calamitates respiciant, an fortunae arbitrio omnia temere
accidant. Hecuba autem conspecto praecone, se quoque
ad mortem ab eo abductum iri sperans, alacris surgit,
quasi laeto nuntio recreata. Sequitur deinde praestantis-
‘sima narratio, cuius quasdam partes in Lucretiae morte
describenda Ovidius imitatus est. vix quisquam poetarum
graecorum virginalem modestiam atque pudicitiam con-
iunctam cum generosae indolis et ingenuae disciplinae
praestantia verius digniusque persecutus est, quam Euripi-
des, qui putatur* fuisse mulierum criminator. Solus ille
mollitiem cum constantia et teneritatem cum fortitudine
consociavit et propriis ubique animi affectibus, non trans-
latis a virorum natura, commotas feminas exhibuit. Insunt
autem huic narrationi quae,⁴ etiamsi uon sint verbis expo-
sita, tamen sentiantur. Videtur enim Achilles ipse prae-
sens sponsam virtute sua gloriaque dignam ad inferos se-
cum abducere. Cogitare haec et sentire virgo, sed
verecunde celare videtur. Neque subito innata est in animo
virginis illa animi altitudo et rerum humanarum despicien-
tia, sed quum pridem viro eximio desponsa fuisset, non
potuit non animi cogitationes ad imitandam illius virtutem,
quatenus in muliebrem cadit naturam, dirigere. Inde non
est mirandum, quod servitudo multo ini, quam reliquis
feminis, acerbior esse visa est. Haec significantur versi- ἢ,
bus 349 seq.: ’

βασιλεῦσι νύμφη, ζῆλον οὐ σμικρὸν γάμων

ἔχουσζ ὅτου δῶμ’ ἑστίαν τ’ ἀφίξομαι,
et 362 seq.:

λέχη δὲ τάμὰ δοῦλος ὠνητάς ποθεν

χρανεῖ, τυράννων πρόσθεν ἠξιωμένα.
Egregie poeta admirationem tantae virtutis magis factis
quam verbis fecit significari. Primum enim ex militibus
nemo tam ferus est, quin ad honorandam virginem aliquid
contribuat, et certatim eam tanquam gravissimi certaminis
victricem frondibus spargunt. Tum Talthybius, qui haec
neque videre neque exponere sine lacrimis potuit, matrem
infelicissimam eandem felicissimamque praedicat propter
talem filiae conditionem. Hecuba autem ipsa, quamvis

