487

licitum esse putabatur, et tanto magis necessario, quanto
generosior sit mulier, scelus patrari intelliges.

Triviam invocat ehoruS, ut laetum coeptis Creusae
successum det *): etenim hanc laqueo prius vitam abru-
pturam esse, quam passuram, ut peregrinus regnum domum-
que paternam occupet, et indignaturum esse etiam Bacchum,
si sacris suis nocturnis ss), quibus et stellae et luna et nym-
phae laetentur, interesse videat servum vagum regis mu-
neribus fungentem. Iniuria autem ¹'mulieres libidinis ac-
cusari, eum Xuthi iniuria nullius mulieris improbitate le-
vior sit.

Quartus actus narrationem habet convivii, in quo senex
Ionem interficere conatus sit. A quo convivio Xuthus ab·
fuisse fingitur ideo, quod, si interfuisset, non potuisset non
maximum rerum momentum facere et Ionis personae of-
ficere. Diis igitur genitoribus in summo montis cacumine
sacrificat, dum in radicibus filius cives convivio excipit.
Tabernaeulnm hic collocavit tanti spatii, quanti solebant
esse theatra, eoque situ, qui et meridianum et occiduum
solem defenderet3 pro tecto usus est aulaeis sacris dona-
riorum. Et culmen quidem convestivit peplo, quem Her-
cules ex Amazonibus retulerat, in quo coelum cum stellis
depictum erat: solis enim et lunae et noctis et aurorae
personae cum siderum signis ostendebantur. In parietibus
autem expressa erat Graecorum et barbarorum pugna na-
valis et monstra ferarum debellata (sine dubio Centauri,
equi Diomedis, cerva aeripes, leo Nemeaeus). Herculis
igitur certamina cum pugn-a Salaminia coniuncta erant. Et
haec omnia Amazonum arte expressa fuisse finxit poeta,
uude Atheniensium virtutes non minus, quam Herculis
gloriam, per totum orbem divulgatas fuisse colligeretur. De-
nique his Amazonum operibus ex adverso positum erat
Atheniensis cuiusdam donarium, in quo CecropS, partim

*J Itineribus et rerum initiis non minus Diana, quae Trivia atque
Ένοδιά dicebatur, quam Apollo, quem pro Iano Graecis
fuisse diximus, praefecta erat. Sed hic diurnis atque aper-
tis, illa nocturnis atque clandestinis inceptis auspicabatur.

ss'ss) ὄψεται ἔννυχος ἄϋπνος α’)’ν de Baccho dictum est, uon de
Ione, id quod plerique suspicati sunt.

