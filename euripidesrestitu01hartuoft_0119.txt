1⁰1

rendo ad tollendos errores, quibus vita homiuum con-¹
fundebatur, omnium utilissimus fuit, neque in otiosis co-
gitationibus defixus salutem communem negligebat, neque
omittendis celandisque malis, quibus vita et domestica et
publica laborabat, sanari vitia posse, sed ostendendis etex
ipso morbo medicinam petendo saluti prospiciendum esse
censebat. Et quemadmodum Pericles, eiusdem Anaxagorae
auditor, non spoliavit deorum templa neque signa evertit,
sed splendidiora, magnificentiora dignioraque exstruxit:
ita Euripides non in contemtum adduxit deorum a maiori-
bus traditorum cultum, sed confirmavit, restituit, denuo
animis bominum inculcavit.

Ad Menalippam philosopham me converto, quae, con-
tra superstitionem disputans et portendi quicquam ostentis
vel prodigiis negans, ex Anaxagorae philosophia argumenta
omnia depromit. Et simillima ratio ast eorum, quae in
illa fabula acta sunt, atque eorum, quae in domo Periclis
ab Anaxagora philosopho et Lampone vate quondam dispu-
tata esse tradit Plutarchus in vit. Pericl. c. 6. Nam quum
Periclem, rerum coelestium scientia imbutum, excelso ani-
mo fuisse et sublimi usum esse dicendi genere dixisset,
subiunxit haecce: „Neque hunc solum fructum Pericli at-
tulit Anaxagorae consuetudo, verum etiam omni eum libe-
ravit superstitione, quae hominum caussas ignorantium ani-
mis ex eorum, quae in aere fiunt, admiratione ac stupore
innascitur, ut, sinistris de deorum natura implicati opinioni-
bus, metu paveant perturbenturque, rerum naturae impe-
riti: quem errorem eximendo naturalis philosophia pro ti-
mida anxiaque superstitione securam inserit cum bona spe
pietatem. Ferunt aliquando arietis caput cum unico cornu
nati ad Periclem fuisse ex agro delatum, ac Lamponem
vatem, ut conspexerit cornu validum et firmum de media
enatum fronte, dixisse, fore ut potentia duorum, qui eo
tempore principatum in civitate obtinerent, Periclis nimi-
rum ac Thucydidis, ad unum rediret eum, apud quem
illud prodigium evenisset. Tum vero Anaxagoram, dissecta
calvaria, monstrasse non totam eam cerebro repletam esse,
sed cerebrum, quum esset more ovi acutum, ex tota sede
devolutum esse iu eum locum, ex quo radices cornu du-

