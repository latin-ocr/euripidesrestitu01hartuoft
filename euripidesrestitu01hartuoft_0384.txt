366

Quo iam adulto, Polydectes‚ uxore sua amiso& amorem
concepit Danaes: cuius connubium quum propter Perseum
nancisci non posset, accidit, ut amicos ad convivium in.-
vitat0s‚ in quibus erat etiam PerseuS, symbolam conferre
ad Hippodamiae nuptias celebrandas iuberet. Ex quo
quaesivit Perseus, cuiusnam rei symbolam dari iuberet, et
cum rex respondisset: „equi”‚ tum ille, atqui ego, inquit,
caput ut afferatur Gorgonis, censeo. Cui rex in praesenti
quidem nihil respondit, postero autem die, quum confer-
retur symbola, a reliquis quidem equos accepit, Persei
autem equum repudiavit et pro eo caput Gorgonis ut
afferret imperavit, additis minis se, nisi imperata effecis-
set, matrem eius Danaen in matrimonium ducturum. His
auditis adolescens moerore affectuS, cum, quomodo impe-
rata efficeret, non haberet, in extremam insulam seces-
sit, ubi aegritudine confecto obviam factus est Mercurius
et, cum caussam doloris quaesivisset, consolatus est despe-
rantem atque opera consilioque adiuvit. Ab hoc igitur ad
Gorgonas deductus armisque idoneis, quibus eas vincere
posset, instructus est *). Interim, quod subito e conspe-
ctu hominum abierat, fama eum, desperatione abreptum,
in undas maris se praecipitasse nuntiavit: quae fama Po-
lydectae quidem laetitiam, Danaae autem luctum peperit.
Itaque ille iam ad nuptias celebrandas amicos convocat,
haec vehementissime afflicta luctui ac moerori indulget.
Abit deinde Mercurius, Danae in scenam prodeunte et
cum praesenti malo etiam priora conquerente. Cuius la-
mentis excitae mulieres familiares congregantur, 'conso-
lando unaque dolendo eam adiuvare studentes, His finis
imponitur Dictyis interventu, qui, ut senex gravis et sapiens,
qui philosophia pro medicina animi uti didicerit, medio-
criter dolendum esse Danaen docet:

δοκεῖς τὸν ’Ἅιδην sev τι φροντίζειν γόων

καὶ παῖδ’ ἀνήσειν τὸν σόν, εἰ θέλεις στένειν ,·

ἴῃ) Huc refero Sexti Empirici verba, qui pleraque ex Euripide
depromsit, adv. rhet. Π. p. 308: ψεκτὸς δὲ ὁ Διὸς Περσεύς,

ὅτι πήραν περιηρτημένος τὴν ἄνυδρον ὥδευε
Λιβύην.

