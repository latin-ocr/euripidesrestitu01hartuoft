213

Ut ridentibus arrident, ita flentibus adsunt

Humani vultus: εἰ vis me flere, dolendum est

Primum ipsi tibi,· tunc tua me infortunia laedent,

· Telephe vel Pelea.- male si mandata loqueris,

Aut dormitabo aut rideb0.''
Euripidis enim tragoedias ab Horatio respici manifestum
est. At vero, inquiunt, non querelas Telephi vituperavit
Aristophanae, sed precum humilitatem orationumque con-
tentiones. Audio: sed primum his ipsis precibus orationi—
busque inerant Telephi querelae, ut recte Horatii iudicium
Aristophanis accusationi opposuerim; deinde absurdum esse
dico eius offendi orationibus ‚ cui praeter has nil, quo se
tutetur, relictum sit. Nihil unquam vile Aristophanis in-
vidia mordacissima rosit, ut Welckerus tanto maiorem
fuisse huius tragoediae laudem oportere ‚ quanto frequen-
tius isti opportunitatem ridendi dederit, rectissime iudica-
verit *). Idem de poeta ipso, quem perstringit, statuen-
dum est. Certe Telephus Euripidis tauto omnes reliquo-
rum poetarum Telephos gloriae splendore superavit, ut,
quum illius frequentissima mentio sit, quum multi passim
versus citentur, quum a pluribus scriptoribus de argumento
doceamur, horum praeter nomina vix quidquam comme-
moratum inveniatur. Accedit, quod nobilissimi Romano-
rum poetae, Ennius atque Attius, illius opus dignum esse,
quod interpretando Romanorum notitiae traderent, cen-
suerunt. Quibus rebus factum est, ut singulas dramatis
partes, quales fuerint, cognoscere possimus, Quas quidem
sic comparatas fuisse intelligimus, ut omnes et rerum gra-
vissimarum discriminibus inopinatisque eventibus et consi-
liorum magnitudine atque audacia et effectuum vehementia
ad metum vel miserationem vel admirationem movendam
aptissimae essent. His adde personarum dignitatem et dis-
putationum contentioneS, verborum, ut par est, luminibus

⁴ sententiarumque acuminibus distinctaS, et morum ad phi-

losophiae praecepta conformatorum exempla. Quanto au-
tem haec erant graviora, severiora, admirabiliora, tanto
certius risum movebant a comico ad deformia pravaque

*) Welck. p. 491.

