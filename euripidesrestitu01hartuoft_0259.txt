241

ecquid Euripidis cantilenas nautae tenerent, et, affirmanti-
bus his, 'statim concessisse, ut navis subduceretur.”
Loquacitatis quidem Euripides non ah Aristophane
solo, sed ab aliis quoque scriptoribus passim accusatur,
teste Plutarcho de rect. rat. aud. c. 13: μέμψαιτο δ’ ἄν τις
Ἀρχιλόχου μὲν τὴν ὑπόθεσιν, Παρμενίδου δὲ τὴν στιχο-
ποιίαν, Φωκυλίδου δὲτὴν εὐτέλειαν, Εὐρ ιπ ίδ ο υ δὲ τὴν
λαλιάν, Σοφοκλέους δὲ τὴν ἀνωμαλίαν. Philosophantur
enim apud eum promiscue omneS, mulieres, adolescenteS, ser-
vi, id quod gloriantem ipsum fecit Aristophanes Ran.v.949:
ἀλλ’ ἔλεγεν ἦ γυνή τὲ μοι χώ δοῦλος οὐδὲν ἧττον
χώ δεσπότης χή παρθένος χή γραῦς ἄν’-η
tum etiam iis, quorum personas philosophia minus dede-
cet, saepe sententiae tribuuntur eae, quibus magis Euripi-
dis, quam ipsorum, sensa exprimantur. Quum difficile sit
omnibus poetis in hoc genere moderari animo, cupidinem
reprimere studiumque celare sic, ut sub aliena persona
latentes perpetuo fallant, tum vero eorum, qui a philoso-
phia ad fabulas componendas proficiscuntur, vix ullum inve-
nias, qui in via lubrica non titubet et saepissime etiam la-
batur, Est enim investigatio caussarum, qua ad cuiusque
rei abditam originem perspiciendam descendimus, contra-
ria ei mentis cogitationi, qua res utcunque natas imagina-
mur et speciem continuo talem, qualem res effectae nan-
ciscuntur, effingimus, Attamen perfectissima artis opera
ex utriusque facultatis conciliatione nascuntur, sicut eorum,
quae natura procreavit, praestantissima quaeque sunt ea,
in quihus dotes inter se contrariae felicissima mixtione
consociatae sunt ita, ut aliae aliis compensentur, confirmen-
tur, illustrentur. Non recte munere officioque poetae fungi7
tur is, qui nullis sui animi dotibus instructos ditatosque
homines tales, quales vulgo sunt, effingit. Neque enim
vulgarem rerum speciem in fabulis quaerimus, sed poetae,
sub alienis personis latentis, opera opibusque auctos ho-
mines et in altiorem quendam locum evectoS, unde pateat
liberior in caussarum effectuumque nexum prospectus.
Nam quis ferret satyrorum turpitudinem, quis rudium ho-
minum stupiditatem ‚ quis sceleratorum impietatem libere
se iactantes, nisi horum quasi persona indutus poeta imi—
16

