532

enim‘3” inquit, „matri filium habenti et filiam, si filiam
aliquis eripuit, numquid solatii affert punitio alius, qui in-
terfecit filium ‘3²' ldem paullo ante: „Si Hecubam eo mi·-
seram ostendere voluit poeta, quod plurima ei mala acci-
dissent, cur solos coniunxit Polydorum et Polyxenam,
quibus illa orbaretur, quum eodem iure etiam tot alios fi-
lios et universum urbis excidium adnectere potuerit‘! Nam
si multitudinem malorum argumentum esse fabulae volebat,
omnia in conspectum debebat producere, quia ex illis
omnibus demum conficitur illa multitudo, non autem de
plurimis duo temere arrepta afferre, in quibus neque mul-
titudinis malorum ulla imago est neque ipsa quomodo in-
ter se cohaereant, nisi quod uni mulieri eodem tempore
acciderint, perspicitur.’' Ad posteriora prius respondeamus,
Omnium liberorum interitum cum universo urbis excidio si
Euripides repraesentasset, se ait probaturum fuisse vir
sagacissimus. Atqui hoc ipsum ab illo factum esse affirmo.
Omnibus enim, quos habebat incolumes, liberis quorum-
que salus ipsi auxilio atque solatio esse poterat (nam Cas-
sandram quidem abreptam et pellicatus turpitudine dede-
coratam hoc tempore iam amisit) privari eam videmus,
Urbis autem excidium et cummaxime factum est et chori
carminibus sic describitur, ut quasi coram conspicere no-
bis videamur. Universae igitur patriae regnique interitum
et omnia Hecubae mala, quae illa calamitate comprehende-
bantur, hoc dramate , quatenus tragoediae natura patere-
tur, repraesentari recte iudicavit Aristoteles verbis, quae
supra posuimus. Duobus autem liberis, qui matri miser-
rimae relicti sunt, duplici perfidia Ulyssis atque Polyme—
storis orbatur. Potuit enim captivarum quaelibet Achilli,
non Polyxenam nominatim postulanti, obferri, et oblata
esset, nisi Graecorum is, quem minime decuit, mulierem
prostratam calcare, quam gratiam servatrici referre, ma-
luisset. Duorum autem hominum perfidia laesae, ai non
possit utriusque, certe alterius poenam solatio esse quis
negabit? Atqui simplicem poenam pro duplici iniuria
exigi nego. Socium enim amicumque Graecorum inape-
ctantibus his et succurrendi potestate destitutis pessumdans
Hecuba duplicem perficit ultionem et in angustias Aga-

