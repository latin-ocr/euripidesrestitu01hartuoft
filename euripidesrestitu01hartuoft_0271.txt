253'

pestem sibi Iocastes matrimonium esse Oedipus cognosce-
ret, haec miseria vehementer augebatur, si illud idem ma-
trimonium antea felicitatis caput et fundamentum, salus
perdito, refugium eiecto, littus naufrago esse visum erat.
Hanc autem senteutiam primi statim auctores effingendis
Oedipi casibus expresserant, ut summam hominis felicita·
tem summam saepe miseriam, tum summam prudentiam
summam imprudentiam esse ostenderent. Laio latrone,
quem putabat, et Sphinge, peste Thebanorum, sublatis Oe-
dipus in reginae matrimonium pervenerat, patriam exsul,
regnum egenus adeptus erat. ltaque et ingenti rerum ge-
starum gloria florebat, et servator civium victorque monstri,
a quo singuli ad interitum rapti erant, celebrabatur, et
paene divos prudentia aequare videbatur soluto aenigmate,
quod omnium fugerat acumen. lam etiam deorum vo-
luntatem elusisse videbatur vitato periculo, quod nascenti
obiecerant, cum parentes ab eo interfectum iri praedixis-
sent. Defunctus enim fato erat is, qui genuisse credeba-
tur, erroris convicta erant oracula, ut secum habere ma·
trem superstitem non amplius dubitaret, quam ne impru-
dens interficeret, patria caruerat. Simul ingens opibus
accesserat incrementum, recepto patrimonio, iunctis regnis
duobuS, quorum alterum a patre, alterum a coniuge tradi-
tum erat, recuperata patria, ex qua propter deorum ora-
cula exsulaverat, duplicata potentia· atque felicitate. lbi
prudentissimus sagacissimusque mortalium imprudentissi-
mus hebetissimusque esse cognoscitur , et qui communem
hominum conditionem callidissime interpretatus est, is suam
ignorasse neque ullo investigandi studio exquirere potuisse
arguitur: idem, quum in summum felicitatis, quam puta-
bat, fastigium escendisset, in voraginem salutis omnis se
. inscius praecipitavit. ln tanto non solum felicitatis, sed
etiam laudis meritorumque naufragio, abrepta cum exter-
nis bonis etiam, quae minime in fortunae lusu posita esse
videtur, conscientia recte factorum, quidnam relinquitur
mortali, quo se rebus humani· maiorem esse significet, si
, defluentibus iis, quae non sunt sua ‚ sponte abiiciat etiam ’
id, quod solum perpetuo in ipsius arbitrio positum est,
animi constantiam atque aequitatem‘3 Non insanit Oedi·

