224

sorum fines et ab altera parte ad Aegaeum mare. Eadem
liberalitate nunc Herculi domum patuisse, uxoris morte
funestam, et repressas esse lacrimas verecundia hospitis,
Tantam generositatem non destitutum iri digno praemio,
et perfectum iri huius hospitis grato animo opus Apolli-
nis benevolentia inchoatum, praesagit animus.

Quartus actus conficitur iis rebuS, quae inter funus
Alcestidis aguntur. Et primum quidem ultio quaedam ab
interfectoribus illius in ipso funere, praesente mortuae corss·
pore, exigitur et merita poena afficiuntur ii, quorum igna-
via atque nequitia factum est, ut matrisfamilias morte
tota domus confunderetur. Etenim conditione proposita,
ut pro universae familiae salute morti se offerret is, cuius
in vita minimum esset ad felicitatem reliquorum momen-
tum, proximi fuerunt huic necessitati subeundae parentes
grandaevi, in quorum persona minima pars salutis commu-
nis niteretur, administratione et rei familiaris et regni li-
beris tradita, tum quibus proprii auxilii praesidiique spes
nulla relinqueretur, unico filio iuvene privatis, et qui mi-
nimo aetatis fructu fraudarentur, in limine vitae constituti.
Quibus officium deserentibus, Alcestis non pro marito,
sed pro parentibus mariti nequissimis mortem obisse, vel
potius nefario scelere ab his interfecta esse videtur. At-
qui pietatem Admeti non minus parentes, quam reliqui
eius amici necessariique, experti erant, per longum spa-
tium senectutis pie culti, sustentati et ab iniuriis defensi.
Quibus beneficiis neglectiS, quum filio, cuius tutela securi
erant, se privari ipsi voluerint, iure ac possessione sua
ultro cesserunt. Neque enim Admetus amplius vivit'iis‚
quorum voluntate mortuus est, neque quidquam officii de-
bet iis, qui vivere cum turpitudine atque ignominia, quam
filium, domus columnam, servare maluerunt. Haec Adme-
’ tus exprobrat patri ad corpus mortuae, dum effertur, in-
signi cum impudentia accedenti ac dona ornamentaque cum
honestorum verborum pompa afferenti, quibus facti turpi-
tudinem purgare conatur. Caussam Pheres defendit duobus
argumentiS, satis infirmis: nulla lege patres pro filiis mor-
tem obire iuberi3 reliquis officiis, quae civitatis instituto
praescribantur, a se omnibus satisfactum esse. Tum vitam

