322

arguit, non ad prologo* solos pertinent *). Antiquarum
scriptorum nemo, ne Aristophanes quidem, prologos Euri-
pidis vituperavit, sed uno ore omnes laudi tribuerunt. Te-
stes sunt cum alii tum Thomas Μ.., qui criticorum verba
transcripsit: „Multa in artem intulit nova, quae nemo an-

· tea invenerat. Nam quod in exordiis dramatum argumen- ι

tum exponitur et quasi manu auditor in priorum rerum
cognitionem introducitur, Euripidis est inventum; tum
perspicuitatem et planitatem dictis tribuendo rerumque
explicationem argumentationibus et iucundo numero vari-
ando, denique sententias frequentes et valde caussis accom-
modatas adhibendo admirabilis est.” Nam quod nostri
omnes aegre ferunt, narrationem institui nemine in scena
praesente, qui cognoscere cupiat vel interloquatur, hoc
minime veteribus offensioni erat; iidem minime tulissent
soliloquia, quae nos appellamus, quibusque nihil in nostris
fabulis frequentius est. Coram testibus agere quaecunque
agerent, communicare consilia sive cum familiaribus sive
cum popularibus sive cum peregrinis, qui forte adessent,
tam illis hominibus familiare fuit, ut ad populi frequen-

²⁸) Δηκύθιον appellari alteram partem trimatu-orum iambico-
rum, quae detracta penthemimere relinquatur, dicit Tzetzes
in Crameri Anecd. 1. p. ⁷8„ quod utrum ex Aristophanis
lusu coniecerit, an alicuius auctoris testimonio doctus retu-
lerit, nesci03 hoc vero intelligo, magis fatuum nil inveniri
posse, quam tale Aristophanis artificium, si substituendis
verbis inanissimis versus Euripidis corrumpi posseputavit.
Λήκυθος sive ληκύθιον appellabatur arcula, qua oleum,
pigmenta sucusque servabantur, quibus corporis nitor supra
habitum naturalem augeretur. Unde factum est, ut λήκυ-
θος etiam pro nitore fucoque ipso, qui succi sanguinisque
incorrupti speciem corporibus tribueret, usurparetur. Cic.
Att. 1, 14: „Quid multa? Totum hunc locum, quem ego
varie meis orationibus soleo pingere, de flamma, de ferro
(nosti illas ληκύθους) valde graviter pertexuit.” ‚Tzetzes
l. L: διόπερ καὶ Καλλίμαχος λέγει τὴν τραγῳδίαν διὰ τοὺς
θρήνους καὶ κλαυθμούς ,Ληκυθίων Μοῦσαν.” Huic
nomini Horatius latinum ampullam substituit, idemque
ampullari eo sensu, quo Graeci ληκυθίζειν, posuit Epist.
Ι, 3, 14: „An tragica desaevit et ampullatur in arte ‘2”

