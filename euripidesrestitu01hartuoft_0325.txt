3⁰7

suos immolaturum esse negat, neque fas sibi esse alienos
liberos ad victimam poscere. Quamobrem quum ad dissi-
dium intestinum res aperte spectare videatur, ipsum lo-
laum dispicere iubet, quomodo sine damno civitatis et nihi
et Herculis liberis consulat. Tum Iolaus, repente commu-
tatis rebus, a littore in altum tempestatemque reiectus,
quum iam portum nactus esse sibi visus esset, non habet,
quomodo Heraclidis consulat vel quo se convertat, deorum
iniquitate oppressus, Suum igitur caput pro salute eorum,
quos tutatur, offerre constituit ac se hostibus tradendo
pacem redimi iubet. Negat Demophon senis morte pla-
cari posse Eurystheum, qui, memor iniuriarum, quibus
Herculem affecerit, nisi sublatis liberie, quorum sit ultio'
ei timenda, nunquam quieturus sit. Hoc temporis mo-
mento Macaria, Herculis filiarum maxima natu, ex templo

prodit sciscitatura, in quonam fortunae statu cummaxime ι
sors Heraclidarum versetur, et cognita caussa, non cun-
ctanter se pro suorum salute immolandam diis inferis of-
fert, quo iu consilio prodendo dicit ea, quae generosa vir·
gine, ex Herculis semine nata, dignissima sunt. Probat
consilium lolaus3 ne tamen mortis auctor ipse sit virgini
cognatae, vitandi piaculi caussa, sorti iubet committi arbi-
trium ex filiabus Herculis victimam deligendi. Negat Ma-
caria se sorte designatam morituram esse, sed sponte et
lubentem pro fratribus sororibusque animam depositu-
ram. Hoc unum petit ab Iolao ‚ ut corpus defunctae ipse
componat neve virorum manibus tangi patiatur. Hoc pro-
misso accepto, fratres sororesque senis tutelae disciplinae-
que commendat et valere iubet illos fausta precata, tum
honoribus se perpetuis coli defunctam iubet, qui sint pro
dote et matrimonio et liberis sibi iacenti apud inferos li-
berataeque a malis, quibus vita mortalium perturbetur. His
dictis, promittente Iolao honores et valere iubente virgi-
nem animosam, haec ad mortem a Demophonte abducitur,
Iolaus autem, solutis dolore membriS, in sella a filiis Her-
culis reponitur et vestibus tegitur. Interponitur chori car-
men gravissimum, cuius sententia similis est illi, quam

Goethius hisce verbis expressit:
⁶20*

