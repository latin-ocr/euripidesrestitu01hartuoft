‹ios .

esse morbum censuisse: nullam enim fidem esse linguae,
quae aliena quidem vitia optime arguere, propriis non me-
delam, sed accessionem parare soleat. Curandum igitur
esse, ut pateant honesta, celentur turpia. Deinde se ‘per-
turbationem animi meditatione et temperantia vincere stu-
duisse. Denique, postquam his nihil profecerit, mori con-
stituisse. Stare sententiam: turpem enim per se h'unc
morbum esse et uxoribus merito maxime infamem, di·—
gnamque fuisse, quae miserrime periret, quaecunque femina
nobilis prima polluto toro coniugiali foedum exemplum
proposuerit humilioribus, Malle se perire, quam flagitii
sibi consciam perpetuo ne arguatur timere et maritum li-
berosque dedecoraret debilitari enim animum liberorum
imminuique ingenuitatem conscientia materni pater-nive
flagitii. ' ⁶

Haec rectissime, verissime, sapientissime planeque
philosophorum praeceptis convenienter disputata probat
scholiastes his verbis: πιθανῶς δὲ καὶ τὸ ἠρέμα νοσηλευο-
μένην αὐτὴν ἐνθυμεῖσθαι τοιαῦτα · τότε γὰρ γνωμικώτερυι
γινόμεθα, τῆς φύσεως ἡμᾶς διὰ τοῦ πάθους ἐκπαιδευούσης.
Neque quomodo reprehendi possint video, nisi quis forte
incredibile esse ducat mortem turpitudini ab ulla femina
amante anteponi. Certe possunt eadem, quae viri otiosi
excogitarunt, a femina, quam dolor pungat neque quiescere
sinat, inveniri: calliditatem enim affert sollicitudo, mul-
taque animo volventes tentare omnia prius solent homines,
quam extrema subire constituant. ¹

Non debuisse Phaedram nutrici supplicanti gratificari
statim intelligitur. Haec enim mulier, cum vivere domi-
nam more nutricum primum esse ducat neque fieri posse
credat, ut, moriente illa, ipsa superstes sit, servare eam
omni ratione, etiam invitam, constituit. Tribuit autem huic
quoque poeta disputationem satis subtilem atque philo-
sophicam, cuius summa haec est, non debere mortaleS‚
quoniam neque perfectam sapientiam assequi neque vitiis
omnibus liberi esse possint, nimiam morum castitatem af-
fectare, sed sustinere se obnoxios esse mentis perturba-
tionibus iis, quae nisi cum vita deponi nequeant3 neque
cuiusquam tam puram innocentemque esse vitam, ut non

