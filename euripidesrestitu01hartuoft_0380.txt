362

plena iucunditatis cum sublimitate atque gravitate3 eundem
compositione rerum optima et probabilissima uti. Mores
autem personarum admirabiliter graves atque ingenuos
esse, et Ulyssis ingenium multo quam apud Euripidem,
mitius et simplicius. Carminibus denique non multas inesse
sententias neque ad virtutem adhortationem„ sicut Euripi-
dis, sed iucunditatem admirabilem et magnificentiam, ut
merito de eo dixerit Aristophanes:

ὁ δ’ αὖ Σοφοκλέους τοῦ μέλιτι κεχρισμένου,

ὥςπερ καδίσκου, περιέλειχε τὸ στόμα.

Has igitur triumvirum tragoedias se uno die legentem
plane ait visum sibi esse deliciis luxuriari recrearique‚
neque, etiamsi iuratus iudicaret, posse quidquam nominare,
propter quod illorum quisquam habendus sit inferior. Satis
rectis sanisque sensibus usus esse Dio videtur, neque est
quod iudicium eius spernamus. Magis igitur interpretandi
quam corrigendi caussa pauca addamus. Magis probum
simplicemque ait Sophoclis quam Euripidis Ulyssem esse,
quod audientibus verisimile non est quantam malitiam et
fraudulentiam apud Euripidem personae illius infuisse pu-
tandum esset, nisi ex prologo servato, quo omnia consilia
sua animique sensa Ulysses aperit, plane eundem hunc
Euripidis quem Homeri Ulyssem fuisse intelligere liceret,
virum Graecorum principem, qui, quidquid ageret, pro
patriae incremento et sui nominis gloria ageret, neque ullo
proprio commodo ductus pro republica invidiam et peri-
cula susciperet, tam praeclara recte factorum conscientia,
ut etiam infestissimi hostis accusationem sustineret. Contra
Sophoclis Ulysses quo progreditur improbitatis! Nam
quid potest esse ingenuo homine indignius, quam simpl-icis
alicuius et generosi adolescentis opera ad fraudem facien-
dam abuti et praecipere ei talia, quale hoc est:

· ὅταν τι δρᾷς ἐς κέρδος, οὐκ ὀκνεῖν πρέπειῗ
Non dico haec ideo, quasi ulli poetae vitio vertendum
esse ducam, si tales heroum mores, postulante operis ra-
tione, effingat, sed, ne Dionis verba quibusdam caussa er-
roris sint, metuens· Manifestum enim est Ulyssem Euri-
pidis non improbitate, sed acumine ingenii reliquos supe-
rasse tanto, quanto Euripides ipse hac mentis facultate poe-

