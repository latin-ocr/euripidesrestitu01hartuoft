441

tem transiit. Quondam enim usque ad Melanippidem,
dithyramborum poetam, solebant mercedem a poetis ac-
cipere tibicine8‚ obtinente tunc priores partes
poesi, ut essent eorum, qui fabulas docerent,
tibicines ministri. Qui mos postea depravatus
est *). Hinc Pherecrates comicus Musicam inducit muli-
ebri cultu et corpore toto misere foedato, quae Iustitiae,
caussam vexationis quaerenti, haec responderet: ln primis
mihi malorum auctor Melanippides fuit, qui me acceptam
fecit remissiorem laxioremque chordarum usu duodecim.
Cinesias vero scelestus incongruos (ἐξαρμονίους) anfractus
efficiendo in strophis perdidit me ita, ut dithyramborum
poeseos, quemadmodum in clypeiS, sinistra iam videantur
dextra esse, Tum Phrynis rotatione quadam soni propria
iniecta, vertendo torquendoque me pessumdedit: in quin-
que enim chordis duodecim expressit harmonias, Tamen
hic, quum emendaret peccata, quodammodo tolerabilis fuit.
Timotheus vero, o carissima, totam obruit laceravitque
turpissime. „Quis est iste Timotheus ‘3²’ Pyrrhias quidam
Milesius contumeliose me tractavit. Hic omnes, quos com-
memoravi, priores superavit invehendo monstrosam quan-
dam vibrationem, tanquam formicarum scatebram **), et
ubicunque mihi obviam fit soli ambulanti, · solvit dissipat-
que duodecim chordiS.”

Fuerunt qui novatione Timothei indignarentur: qui
quum in Carneorum festis apud Lacedaemonios caneret,
accusatus est, quod multarum chordarum citharam invehendo
veterem musicam corrumperet, atque unus ex ephoris,
sumto cultello, paratus erat ad praecidendas fides superva-
caneas, quum ille ostendendo Apollinis quandam imaginem
in publico stantem, in cuius lyra par deprehenderetur fidium
ordo numerusque, periculum effugit3 cf. Athen. XIV. p. 636. E.

ἧς) Iam Pratinas poeta apud Athenaeum XIV. p. 617. C. con-
questus est, quod non tibicines, ut erat patrius moa, choris,
τοῖς χοροῖς, ἀλλὰ τούς χοροὺς συνᾴδειν τοῖς αὐληταῖς).

ssss) Cf. firistoph. Thesm. v. 100: μύρμηκος ἀτραπούς, ἢ τί δια-
μιννρεταις

