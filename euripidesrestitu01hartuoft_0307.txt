289

subditis, imperare conati sunt *), ad invasionem vastationem-
que terrae maioribus regum Spartanorum sacrae, et uni-
versum drama et singulae eius partes spectare videntur.
macula, antequam arma sumerentur, alteri populo ab al-
tero exprobrata esse constat. ld in hoc quoque dramate
dedita opera fieri videmus. Euixe noster cives suos cri-
mine interfecti ab iis legati purgat (v. 292-2960, quo
crimine illos vulgo argui solitos esse Philostratus in vit.
Soph. l. p. 550. testatur **). Neque minus studiose idem
Eurysthei caedem a civibus ad Heraclidas transfert: quin
etiam defensum et beneficio sepulturae affectumesse re-
gem ab Atheniensibus fingit, et facit eum promittentem
infestos fore manes suos posteris Heraclidarum‚ siquando
Atticam hostiliter invaserint. Heraclidas autem ipsos lo-
laus dextris iunctis fidem dare hospitibus iubet, perpetuo
se beneficii memores fore, et pro servatoribus amicisque
eos habituros, neque unquam in terram eorum arma in·
festa laturos esse (v, 310 seqq.). Eiusdem generis est,
quod Herculem ipsum Minervae, cui et terra et populus
Atheniensium consecratus est, opera ex omuibus periculis
servatum esse, quodque divinitatem eius ab Atticis primis
et agnitam et publice honoribus affectam esse ostenditur
v. 656 seqq.; cl'. Diodor. Sic. IV, 39. Denique pietas Athe-
niensium pluribus locis laudatur (velut v, 329 seqq.) et
enixe refutantur qui contrarium affirment: ὁ δὲ μή σέ
φάσκων ἐγγὺς μανιῶν ἐλαύνει (v.903.). Invitis diis omni-
bus praeter lunonem in fines Atticorum incurrunt Spar-
tani et populantur agros (v. 282), sperantes deam oracu-
lis superiorem fore (v. 1039.)‚ Atticis Minervae numine
' confidentibus (νικωμένη γὰρ Παλλὰς οὐκ ἀνέξεται, v. 353.)
et semel iam Spartam huius et Herculis viribus expugna-
tam esse (v. 742.) reminiscentibus.

Eiusdem teti-alogiae, atque Heraclidas, Peleum Aegeum-
que fuisse coniicio ideo, quod ante Acharnenses Aristopha-
nis utrumque drama in scenam delatum esse video, neque
reliquis illorum temporum tetralogiis commodiuS‚ quam huic,

*) Thucyd. 1, 126. 139.
'*) Cf· Pflugk. praefat. p. 7.
19

