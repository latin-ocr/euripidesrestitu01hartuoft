184

excitari fecit. vehementissime enim ad crudeliter ulciscen-
dum homines impelli solent tum, quum clementia usi se
contemni atque eludi putant. Prudenter etiam rem sic in-
stituit, ut insons Thyestes mulcaretur utque, quum rebus
adversis edoctus esset non male vivere qui nascens mo-
riensque falleret, liberatus ipse regnandi cupidine, a liberis
ad perniciem duceretur: haec enim aptiora sunt ad mise-
ricordiam movendam, quam si in ipso scelere deprensus
plecteretur. Scitum illud quoque est, quod Aerope eo ipso
tempore, quo salutem Thyestis et liberorum eius impe-
trasse sibi visa est, consilium Atrei adiuvat et malitiae
opitulatur. Nam Aerope suadente Thyestem ab aris dis-
cessisse et in aedes intrasse plane necessarium est, neque
colloquio Atrei atque Aeropes quidquam proficeretur, nisi
hunc haberet eventum. In personarum moribuS, imprimis
Atrei atque Thyestis, exprimendis plane singularis Euripi-
dis ars conspicitur. Philosophus uterque est, nactus au-
tem est ex philosophia ille divinarum, hic humanarum re-
rum despicientiam. lue, ut physicus, qui rerum cognovit
caussas et naturae portarum effregit claustra,

„Quem neque sama deum nec fulmina, nec mini-

tanti

Murmure compressit coelum,
audentem contra tollere oculos”‚ cum religione simul legum
reverentiam omnem exuit. Mirabiliter autem physica et
mythica miscebat EuripideS, simul philosophi officio et poetae
perfungens, Notarunt hoc veteres interpretes ad eum Ore-
stis fabulae locum, quo, Anaxagoram secutus, quum solem
massam esse dixisset inter coelum terramque mediam pen-
dentem*)‚ cum hoc physicorum invento Tantali supplicium
ita miscuit, ut, utram sententiam probaverit, dignoscere
nequeas **). Simili modo iis, quae de cursu solis in

³⁸) Μόλοιμι τάν οὐρανοῦ
μέσον χθονὸς τεταμέναν
αἰωρήμασι πέτραν,
&mosoc χρυσέαισι

, φερομέναν δῖναι-
σι βῶλον ἐξ Ὀλύμπου.

*ἢ cf. supra p. 1⁰0.

