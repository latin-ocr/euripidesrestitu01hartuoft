520

(veterum enim nemo vituperavit) argumentorum simplici-
tatem desiderarunt, magnopere mirandum esset, nisi fuis-
sent aut ii, qui praeter vocabulorum formas verborumque
compositionem nil accuratius examinare solerent, aut ii,
qui vix satis graece scirent ad legendum exemplar ip-
sum et cognoscendum familiarius Sed ad propositum red-
eo. Ex tribus liberis, qui quasi ex naufragio servati
Hecubae superfuerunt, duobus orbatur, tertii gratia alterius
iusta funebria, alterius ultionem consequitur. Duplex cae-
des eiusmodi est, ut duplex genus iniuriarum, quibus victi
obnoxii esse solent, violentiam victorum et perfidiam ami-
corum, repraesentet. Simul hoc inter utramque interest,
quod altera a necessitate, altera a temeritate proficiscitur.
Necessitati parendum, temeritatem vindicandam esse iudi-
cant homines fortes, Nam non solum obviam eundo, sed
etiam cedendo vincitur fortuna, qua ratione non Polyxenam
tantum, sed etiam Hecubam calamitate superiores esse
apparet. Temeritatem autem et nefas qui inultum sinit,
ignavus est atque ex eo genere hominum, qui, ut aiunt,
nec sibi nec alteri. Neque ira tantummodo, quae quidem
vehementius inflammatur accedente victorum iniuria, sed
etiam pietate Hecuba ad vindicandum crudeliter crudelis-
simum facinus incitatur. Officio enim et legi divinae satis-
facit Polymestorem punien8., id quod aperte declaratur
chori verbis (v, 830.):
“ καὶ τὰς ἀνάγκας οἱ νόμοι διώρισαν.

Νόμοι sunt illae non scriptae leges, sed natae, sive ἄγραπτα
κάσφαλῆ θεῶν νόμιμα (Soph. Antig. v. *454.), quibus pa-
rent etiam dii (v. 782). Hae omnibus vinculiS‚ quibus
homines inter se iunguntur, omnibusque necessitatibus
superiores sunt ²¹²), ut recte Hecuba ad perfidiam hospitis
ulciscendam cum ipso inimico atque infestissimo domus
suae patriaeque hoste foedus atque amicitiam ineat. Hanc

ἧς) Rectissime scholiasta haec interpretatus est hisce 'verbisz
καὶ ἦ ἀνάγκη γὰρ αὐτή, ᾖ σννδέονται φίλοι ἢ συγγενεῖς,
καταλύεται καὶ τρέπεται τοῖς νόμοις, καὶ ἡγούμεθα τὸν πα-
ρανομοῦντα φίλον πολέμιον, τὸν δὲ μὴ παρανομοῦντα καὶ
ἀδικούμενον φίλον, εἰ καὶ πολέμιός ἐστι. ·

