36⁰

„Tibi si imperassem, ego nunc non casem
miser.’'
Facilius idem rem expedivisset‚ si ante omnia et quae-
nam Diomedis partes et quidnam Actori sive Hectori
muneris tributum fuisset, cognoscere studuisset. Ceterum
hic diligentissime omnium de huius dramatis compositione
inquisivit et multos priorum errores refutavit.

De Aeschyli compositione haec ex Dione discimus.
Prodisse primus Ulysses videtur forma minime mutata.
Multo enim minus, quam posteriores poetae, Aeschylus
probabilitati studebat. Itaque ne chorus quidem Lemnio-
rum ulla excusatione usus est, quod antea nunquam adis-
set Philoctetem, neque caussam adventus in medium pro-
tulit. Eiusdem generis fuit, quod de rebus omnibus, quo-
modo gestae essent, de Chrysae ara detecta, quo in opere
a serpente vnlneratus ob eamque caussam Lemni relictus
esset, de vehementissimis doloribus, quibus ex illo morsu
decimum iam annum cruciaretur, Philoctetem fuse lateque
choro, tanquam ignoranti, fecit exponentem. Post haec
in scenam rediit UlysseS. In quem, postquam Graecum
se esse professus est, arcum Philoctetes intendit, sed
mitigatus deinde est ficta narratione de infortunio eius
deque calamitatibus universi exercituS, quem paene iam
ad internecionem Achillis ira adactum esse mentitus
est interfectumque Agamemnonem et naves ab Hectore
incensas esse3 maxime vero delectatus morte Ulyssis ob
caussam, quantum fingi poterat, turpissimam illata. His
quum Ulysses perfecisset, ut in conversationem admitte-
retur, mox Philocteta doloribus correpto *) opportunita-
tem nactus est arcu potiundi **). De reliquis non liquet.

Hac structurae simplicitate quum Euripides uti non
posset, novae difficultates, quibus res implicarentur, ei in-
veniendae fuerunt. Praeterea si hoc tantummodo efficien-
dum fuisset, ut sive lubens sive, invitus Philoctetes cum
telis suis ad Troiam reduceretur, haud magna astutia vel
calliditate opus fuisse adversus hominem aegrotum eum-

*) Cf. fragm. 229. ap. Dindorf.
Ἡ) Fragm. 235.

