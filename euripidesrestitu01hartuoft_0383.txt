365

sibi magis etiam didicit, quam plerique eorum, qui, in ci-
vilibus certaminum concionumque fluctibus versanteS, am-
bitioni, avaritiae et voluptatibus inserviunt3 illa, amoris
iraeque stimulis acta, patria prodita, parentibus pes-
sumdatis, fratre interfecto, scelus immanissimum per-
petrat liberos, quos ipsa peperit, trucidando: hic etiam
inimicissimis ignoscit, in patriam, ex qua indignissime
eiectus est, rogantibus iis ipsis a quibus eiectus est, redit,
neque redit tantum, sed etiam victricem redditurus est,
hosteS, a quibus ipsi regnum, et quaecunque ab hominibus
magna praeclaraque habentur, offeruntur, domituruS.

 

C. Dictys.

Argumentum huius fabulae accuratissime omnium ser·
vavit scholiasta Apollonii ad libr. 1V. v. 1515„ cum qua
narratione paene ad verbum congruunt quae scripsit Apol-
lodorus ΙΙ, 4, 2. et 3. In eodem argumento epigramma
nititur Cyzicenum XVHL, quod est in Iacobsii Anthol. Vol.
III. part. 3. p. 632. Respexit ad hanc fabulam etiam Ovi-
dius Met. V, 242—248. Denique Strabo lib. X. p. 335,
5⁷. (482), praeterquam quod Dictyn piscatorem fuisse
tradidit, Euripidem secutus est. Fragmenta servata sunt
quaedam satis luculenta, neque tamen sufficientia ad omnes
dramatis partes, quales fuerint, cognoscendas, Ad cuius in-
veniendam compositionem praeter Matthiaeum operam
Welckerus et Schoellius haud sine fructu contulerunt.

Prooemium a Mercurio dictum esse ex iis, quae
Apollonii scholiasta refert, haud difficile est intellectu.
Ei haec fere exponenda fuerunt:

Danae quum esset a patre Acrisio in arca lignea cum
filiolo conclusa et in mare deiecta, delata est ad insulam
Seriphum, in qua haec aguntur, ubi littori appulsam inve-
nit DictyS, regis Polydectis frater*), qui et ipsam serva-
vit et puerum susceptum educavit.

²⁵) Maior natu⁴ iamque aetate provectior esse fingitur Dictys,
unde eum iniuste a Polydecte regno exclusum esse coniicio.

