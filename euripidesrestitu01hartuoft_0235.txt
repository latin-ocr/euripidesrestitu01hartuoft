217

domo prodieusff ut in qua ei funesta morari non liceat,
et calamitatem regis optimi, amici humanissimi, cuius pie-
tate mutua generosorum amicorum beneficia certatim pro-
vocantur, non sine dolore ostendens· Tali igitur amico
quum privari se Apollo, servitutem apud illum patris iussu
servienS,‚ non sustinuisset, quumque diem ei fatalem appro-
pinquare divinandi facultate, qua pollet, praevidisset, dolo
Parcas decepit, quas constat neque vi cogi neque precibus
molliri posse, impetravitque ab iis invitiS, ut AdmetuS, ni
quis pro eo alius morti se obtulisset, ipse exsolveretur ac
longius vitam ei producere liceret. Decuit autem aut pa·
trem aut matrem, quibus et parvum vitae spatium super-
esset, neque quidquam praesidii, privatis filio iuvene, re-
linqueretur, mortem pro hoc haud cunctanter obire. His
vero recusantibus, Admeti uxor, flore iuventutis vigenS,
sua morte coniugis vitam redimere constituit. Uxoris au-
tem mors vicaria quin probanda fuerit ac redemtio luben·
tissime accipienda Admeto, et regi et patrifamilias, in
cuius unius salute et popularium et liberorum salus nite-
retur, nemo dubitare potest, nisi qui officia personarum
discernere nequit. Ceterum morte quidem Admetus per
coniugem liberatur, sed idem huius obitu dolore afficitur
tanto, quanto maiorem vix ex ulla alia re percipere pot·
est„ ltaque dimidium tantum salutis accepisse videtur,
nisi aut vi aut arte etiam Alcestis morte liberetur. Ne-
que difficile esset Apollini telis, quibus semper armatus
est, Orcum, cummaxime ad initiandam devovendamque Al-
cestin cum gladio accedentem, repellere: sed eripere diis
inferis praedam lege lovis vetatur3 quippe quum hanc
ipsam ob caussam, quod Aesculapium, vitam mortuis resti-
tuentem, adiuvit, exsilio ac servitute mulctetur. Relinqui-
tur, ut comitate et speciosis argumentis Orcum ad permu-
tandam Alcestin cum grandaevis parentibus adducere co-
netur. Postquam ille, ut est duruS, ferus truculentusque,
nullam voluntatis neque gratiae suae rationem habere vidit,
venturum alterum Admeti amicum praedicit, qui a se in-
choata perficiat et mulierem per vim Orco eripiat. Haec locuti,
quibus totus rerum decursus praedicitur, alter a domo abit,
alter ad immolandam Alcestin intro se confert. Absolutum

