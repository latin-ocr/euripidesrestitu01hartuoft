525

dum est. Nam scelus diis et iustitiae obnoxium ubi ruinam
trahit, internecivum existit malum. Itaque ille ad Orcum
inscius profectus est, huc proficiscens„ Clamore mon-
strum quae patitur significat. Deinde, dum Hecuba cum
adiutricibus profugiunt, tecta evertit et stipites pro iaculis
vibrat coeco impetu. Mox et liberorum interfectorum cor-
pora egeruntur et ipse Polymestor prodit quadrupeS‚ eiu-
lans prae dolore atque iracundia, errabundus frustraque
feminas venans, ferarum belluarum furorem sanguinis siti
carnisque laniandae aviditate superans. Deinde liberorum
corpora offendens, timens, ne a feminis distrahantur, apud
eos recumbit, ingenti clamore Thracum gentem armatam
et Graecorum exercitum et Atridas ad opem ferendam
advocans· Nemine veniente (Graeci enim ab Agamemnone
cohibentur), optat, ut aut in aerem ad astra evolare aut
ad Orcum sibi descendere liceat.

Foedum spectaculum est homo erutis oculis in sce-
nam ·prodiens, sed foedius est in conspectu theatri oculos
innocenti effodi, id quod fit apud Schacisperium, Anglum
poetam. Talia non e nostro sensu iudicanda esse quili-
bet intelligit. Nulli apud nos eiulantes, nulli torvum cla-
mantes, nulla vulnerum morborumque foeditas, nulla faci-
norum atrocitas exhibetur3 contra apud Graecos nil his
rebus frequentius fuit. Feminas vero, et honestas quidem,
atrocia patrantes ostendere contra urbanitatem esse iudi-
camus, Quod si quis Euripidem, quod fuerit feminis ini-
quior, vel solum vel primum talia exhibuisse arbitretur,
reputet quae ipse, ad priores aliorum poetarum dramata
respicienS, Hecubam fecit dicentem:

τί δ’; οὐ γυναῖκες εἷλον Αἰγύπτου τέκνα,

καὶ Λῆμνον ἄρδην ἀρσένων ἐξῴκισαν,·

An mitius est, quod Electra Aeschyli Sophoclisque in ma-
tricidio patrando fratrem adiuvat, quam tamen pro prae-
stantissima virgine vult uterque haberi? Non mirum est
dira patrare qui dira perpessus est, et ineptum est vel
morum elegantiae vel urbanitati· vel decoris vel humanita-
tis rationem habere, mole malorum catervatim in unum
hominem tanta irruente, quantam sustinere naturam hu-
manam uuquam potuisse vix credibile est et profecto

