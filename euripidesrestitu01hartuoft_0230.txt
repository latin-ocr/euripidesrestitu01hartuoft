212

inferiorem esse iudicaverit sua mortalibus omnibus impe-
randi cupiditate, ‘Et sensit idem EuripideS, cum Atreum,
regem potentissimum dominandique cupidissimum, cum
Thyeste, altero Telepho, componeret ita,*ut eodem utrum-
que studium animi habitu niti ostenderet. Sic EuripideS,
quod est magnorum ingeniorum, quae postera demum ae-
tate vel in eruditione vel in vita eventura erant, mente di-
vina anticipavit et quasi dux factus est hominum studiis
ad summa enitentibus, similis ipse Telepho, qui ad Troiam
expugnandam proficiscentes de locis itineribusque edocuit:
0 iniquam criminationem eorum, qui summum poetam in-
fimae plebi adulando laudem et favorem captasse accusant!
llle vero quaecunque maxima et gravissima in hominum
vita, iu rebus gestis, in reipublicae administratione, in ar-
tium studiis , in philosophia atque eruditione inerant am-
plectendo, et verissimo iudicio non minus ea, quae iam
nata et consummata erant, quam ea, quae, nondum adulta,
quasi germinabant, aestimans , tanta admiratione summos
infimosque affecit, tanta delectatione et qui legebant et
qui spectabant opera sua tenuit, ut proxime omnium poeta-
rum ad Homerum auctoritate et gratia accessisse videatur.
Alterum Aristophanes Telepho crimen intendit, quod sit
προςαιτῶν, στωμύλος, δεινὸς λέγειν *). Habemus aucto-
rem, a quo instructi hauc quoque iniuriam propulsemus.
Nam Horatius, et testis locupletissimus et iudex sinceris-
simus, non solum non indigna tragoedia esse iudicat ea,
quae a Telepho Euripidis dicantur, sed etiam tanquam
exemplari orationis rebus accommodatae hac ipsa Telephi
persona utitur:

„Et tragicus plerumque dolet sermone pedestri

Telephus et PeleuS, cum pauper et exsul

uterque

Proiicit ampullas et sesquipedalia verba,

Si curat cor spectantis tetigisse querela.

Non satis est pulcra esse poemata: dulcia sunto,

Et quocunque volent animum auditoris agunto,

*) Adde Nub. 922: ἐκ πηριδίου γνώμας τρώγων Πανδελετείους,
cum scholiis eius loci.

