4⁰2

spectatores. Suam potentiam, qua et inter divos et inter mor-
tales polleat‚ ab Hippolyto sperni dea conqueritur. Nam
quum sit innocentis Pitthei disciplina institutus, respuere
eum atque aversari connubia. Qui quod assidue in silvis
venatui vacans Dianam maxime colat deorum et supra
conditionem humanam sibi huius consortio tolli videatur,
haud se dicit invidere3 quod autem se spernat et deterri-
mam dicat esse daemonum, vindicandum esse. Itaque suis
consiiiis effectum esse, ut Phaedra, patris uxor, conspicata
eum quondam ad mysteria visenda Athenas profectum,
vehementissimo eius amore inflammaretur. Eum amorem,
nunquam intermissum, postquam cum marito, propter cae-
dem fugiente, Troezena commigmrit, funestum ei fieri
coepisse. Perire euim eam occulta flamma, nemine e do-
mesticis conscio, et mori honestissime constituisse. Se
vero ea re foras elata effecturam, ut Hippolytus quoque,
et miserrime quidem, hodie intereat.

His expositis statim adolescens ipse, qui morti desti-
natus est, floreus vigore adolescentiae, stipatus turba comi-
tum, cum cantu laetissimo ex venatu rediens conspicitur.
Quis non 'tanta cum securitate ante patentes Orci portas
ludentem conspiciens adolescentem animi corporisque vir-
tutibus pariter praestantem misericordia moveatur?

Florum serta ex illibato prato decerptarum Dianae offe-
rens oratione utitur ea, qua animi sensa verissime expri-
mantur. Silvarum umbris refrigerari et fontium liquidissi-
morum murmure delectari et pratorum roscidorum -viridi-
tate recreari nobis videmur, et relicta tectorum vicorumque
augustia per silvas camposque vagari cupimus, huius ado:
lescentis studia vitaeque genus intuentes, Dianae autem
vim numenque si quis antea ignoravit, huius dicta factaque
intuens, nisi plane hebetibus est sensibus, cognoscet. Sed,
pro dolor! nulla unquam humana natura perfecta esse
potest, et fato rerum humanarum etiam praestantissimis
virtutibus vicina sunt vitia quaedam, ad quae traducti, qui
illis excellunt, in daemonum infestorum insidias incurrunt
et calamitatibuS‚ miseriis, morte afficiuntur. Sic Hippoly-
tus ex morum castitate vitaeque innocentia insolentiam
sumsit eam, ut se solum glorietur dignatum esse, qui deae

