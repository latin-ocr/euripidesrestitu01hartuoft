481

victis a Phormione Lacedaemoniis, Athenienses dedicave-
rant, per prolepsin a choro spectari et imagines, quibus
distincta erat, demonstrari faceret *). Quae res quo mas-
gis plana sit omnibus, mulieres easdem imagines in
peplo Panathenaico a se depingi solere significant (ἐμαῖσι
μυθεύεται παρὰ πήναις) **). Figuras scalpendo in lapide
expressas ac deinde coloribus distinctas fuisse cum G.
Hermanno statuo (ἐν τύκαισι λαΐνοισι). Ceterum noli hoc
carmen in duodecim vel quindecim hominum voces discin-
dere: diverbium enim duarum chori partium esse planum
est. Nou pro inani ornamento hanc templi descriptionem
aut hanc mulierum voluptatem dramati intexuit noster. Ap-
paret enim hoc ideo institutum esse, quo Creusae dolor
atque indignatio magis insigniretur: lacrimas enim fundit
aedem dei magnificentissimam pulcerrimamque conspiciens,
cuius adspectu alii gaudio affici solent. Generosam mu-
lieris speciem admiratus iuvenis simulque animi quadam
propensione ductus, qua sanguinis propinquitatem divinare
videtur, de patria, de genere, de maioribus, de marito, de
caussa veniendi quaerit. Gratam Atheniensibus fuisse ar—
bitror religionum fabularumque patriarum explicationem.
Ceterum Creusae animus multis modis laeditur lone inscio
singula attingente, quae iniuriae malorumque memoriam
revocent, et praecipue de longis rupibus sciscitante, qua—
rum in antio fulgura Apollinis pythaistae observare sole-
bant 3’θ’ῗῑὲῗῑξ). Miro autem modo etiam Creusa invicem ado-
lescentis adspectu afficitur, cuius dum natalia atque edu-
cationem sciscitatur, quasi sua atque filii sui sata percipere
'sibi videtur. Quamobrem quum hanc ipsam ob caussam
venerit, ut absente marito (Trophonii enim oraculum Xu-
thus, priusquam Delphos proficisceretur, adiisse fingitur)
filii expositi fortunam ex Phoebo sciscitaretur, consilium
cum Ione communicat, neque tamen se ipsam, sed soda-
lium aliquam, ab Apolline stupratam esse dicit, cuius caus-
sam a se susceptam esse fingit. Cui Ion ab hoc consilio

¹⁸²) Vide Musgravii notam ad h. 1.

*ἢ De hoc peplo vide Boeckh. Gr. trag. princ. p. 191 seqq.
***) cf. Musgr. ad v. 285.

31

