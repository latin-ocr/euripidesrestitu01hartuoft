451

(Thuc. 11, 84. Diod. Sic. ΧΠ , 48.) Delphis Athenienses
aedificarunt ex praeda atque ornaverant (Faus, X, 11, 5.).
Utrum Rhium sit, nihil interest; Molycricum iutelligit
Dodwellus Annal. Thucyd. p. 657. Quod si verum est,
lon acta erit non multum post 01. 87, 4., et hoc non dis-
simile veri, praesertim quum v. 1592. praeter necessitatem
promontorium Rhium commemoratum sit, quippe ut fausto
gratoque nomine Athenienses delectarentur. Praeterea ima-
gines sunt totae Atticae Atticoque donario maxime con-
veniunt, sive eas in tabula descriptas sive aulaeis intextas
putes, quod potissimum placet Boettigero de fur. person.
p. 14.‚ nec mihi aliter.’' Accedit tertia temporis significa-
tio ex versu dramatis 1584„ quo lones, qui Asiam incolunt,
ex lone oriundi et sanguinis propinquitate cum Athenien-

γ sibus iuncti, civitatis horum robur et incrementum esse

praedicantur:

— — ὃ σθένος τῇ ’μῆ χθονὶ

δίδωσιν · ἀντίπορθμα δ’ ἠπείροιν δυοῖν

πεδία κατοικήσουσιν, Ἀσιάδος τε γῆς

Εὐρωπίας τε.

Atqui Olympiade 88, 1. gravissimum periculum erat, ne
Lesbii, qui ab Atheniensibus ad Peloponnesios desciverant,
defectionem Ionum et Graecorum, qui Asiam incolebant,
omnium traherent. Simul igitur hoa necessitudiniS, qua
cum Atticis coniuncti essent, admonere voluit poeta simul-
que cives ad occupandos strenue hostes adhortari. Quam-
obrem hanc fabulam circa 01. 88, 2. actam esse mediam-
que inter Hippolytum alterum (01. 87, 4.) et Hecubam
(01. 88, 4.) fuisse coniicio. Nam etiam ad perficienda
opera, quibus porticu· decorata est, annuo minimum spatio
opus fuit.

Eidem tetralogiae ut Inonem adscribam, et ratio tem-
porum et natura argumenti movet. Ridetur enim Ino in
Aristophanis Acharnensibus‚ quam fabulam Ol. 88, 3. do-
ctam esse constat3 nec multo ante hanc illa in theatro agi
potuisse videtur. Nam quo tempore Medea Euripidis docta
est (Ol. 87, 1.), nondum Inonem ab eodem compositam
fuisse hi versus ostendunt, plane diversam ab huius dra-

matis argumento naturam fabulae respicientes:
29

