211

inest imitatio eius fabulae partis, qua Telephus, postquam
est denudatus convictusque, infantis periculo suum capitis
periculum propulsat. Acharnensium vero pars maxima in
imitando Telepho versatur , qui repraesentatur primo adi·
tum quaeram, tum infanti mortem intentans, deinde caus-
sam dicens bellique originem atque iniquitatem ostendenS‚
denique Achillis mitigans ferociam. Quam imitationem non
tam ea ratione a comico poeta factam esse, ut laudi eius,
quem imitabatur, obtrectaret, quam ut rerum levitas cum
gravitate tragoediae comparata risum vehementius move-

ret, et veteres interpretes dixerunt ²²²) et recentiorum qui- ²

dam sensisse videntur. Et vellem haec macula a moribus
Aristophanis abesset, neve contumelia affecisset eum, cu-
ius bonis pascebatur. Verum invidiae malitiaeque indul-
gens, atque animo his vitiis obcaecato, cavillatus est ea
ipsa, quae maximam admirationem habuerunt non tantum
vulgi, sed eruditorum quoque et summorum philosophorum.
Nam Aristoteles eo ipso loco, quo Thyestem Telephum-
que laudat, haud obscure ad Aristophanis vituperationem
respiciens, iniuriam Euripidi fieri ait ab iis, qui vitio ver-
tant, quod tam multa tragoediis eius miseria insit et plu-
rimae fabularum in res asperrimas desinant ²¹²²³²). Rectum
enim hoc esse dicit, et Euripidem maxime tragicum inter
poetas. ”

Proditum est memoriae Cratetem tam vehementer
commotum esse Telephi dignitate atque miseria, ut, hoc
dramate spectato, ad cynicam se philosophiam applicave-
rit ***). Etiam Aristippo et Diogeni et omnibus eius gene-
ris philosophis auctorem atque exemplar Telephum fuisse
sine ulla dubitatione affirmo, Qua in despicientia rerum
’ humanarum tanta inest animi elatio, ut eam Alexander non

²⁸¹) Schol. ad Achai-n. 332: τὰ μεγάλα πάθη ὖποπαίζει
τῆς τραγῳδίας.
”) Aristot. Poet. c. 13, 6: διὸκαὶ οὶ Εὐριπίδῃ ἐγκαλ οῦν-
τες τό αὐτὸ ἁμαρτάνουσι κτλ.
***) Diogen. Laert. Vl , 87: τοῦτόν φησιν Ἀντισθένης ἐν δια-
δοχαῖς θεασάμενον ἔν τινι τραγῳδίᾳ Τήλεφον σπυρίδιον
ἔχοντα, καὶ τᾶλλα λυπρὸν, ἀίξαι ἐπὶ τὴν Κυνικὴν φιλοσοφίαν.

14*

