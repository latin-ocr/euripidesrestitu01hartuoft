373 v

monio non solum domus, penates et altera patria, sed etiam
divitiae regnique societas offeruntur3 illa excidit coniugio,
haec adspernatur. ltaque Medea misera fit, repudiata a
coniuge3 Danae misera esse, quam non repudiare regem,
mavult. Quid? quod haec etiam filio ab eo, qui coniu-
gium eius petit, privatur, Medea contra, quod est e ma-
trimonio expulsa, filiis se ipsa spoliat *).

Operae est quaerere, quanam de caussa Danae, regis
connubium repudians, tanta mala subeat. Feliciter con-
tigit, ut ea pars orationis eius servatur, ex qua animi
eius sententia haud difficulter perspiciatur. Fuit iam se-
melamoris vi correpta, quo tempore commisit id, propter
quod a parente in mare abiecta est. Hinc divinitus ser-
vata et quasi luci reddita, quis miretur, quod eidem fu-
rori denuo se committere veretur, quod illo morbo in per-
petuum liberata est, quod longe honestiorem longeque prae-
stantiorem, quam amorem Venereum, intellexit esse iu-
stitiae1amorem probitatisque, quod neque pietatis officia
vult cupidini, neque filii curam libidini coniugis postponere‘}
Triplicem enim amorem distinguendum esse censet, ex Ve-
nere, ex pietate, ex honestate profectum, quorum primum
salvere iubet, reliquis duobus se addicit.

Ordo tragoediarum quum naturaargumentorum ipsa
praescriberetur, curandum esse duxit Euripides, ut et
varietate et sensuum delectatione theatrum teneretur. Sim-
plicissima enim Medeae est structura, ut etiam a duobus
actoribus commode potuerit exhiberi, ¹et in unius fere af-
fectus natura describenda tota versatur. Copiosius rerum
varietate, personarum multitudine, consiliorum affectuum-
que conflictibus drama fuit Philoctetae. Dictyis vero tra-
goedia, cum ab hac parte Philoctete non esset inferior,
ampliori excellebat rerum, quae sensus moverent, apparatu.
Producebatur enim in scenam comitatus regis amplissimus,
constans ex viris principibus, ad nuptias concelebrandas
invitatis, quorum caterva inter ipsum irae furorem ipsum-
que impetum, quo in Perseum invadere conabatur, in saxa

ἦ) Confer quae in eandem fere sententiam Sclroell. p. 153.
disputavit.

