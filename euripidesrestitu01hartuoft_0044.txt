'26

perperam quaedam intelligendo factum est, ut reprehen-
dendi materiam sibi quidam invenisse viderentur. Summam
autem recte damnasset Beckius, si verum esset illud, quod
in Rhesi persona summum rerum momentum poni statuit:
ad quod statuendum non videtur tragoediae ipsius structura,
sed solo titulo operis spurio motus esse. At uon posse Rhe-
sum primariae,.quam dicunt, personae locum obtinere ex
his ipsis, quae rectissime ille animadvertit, intelligitur.
„Nam Graeci,'' inquit, „ii, qui bellum gesserant cum Troia·
nis, putabantur horum maiores esse, quibus fabula exhi-
bebatur. Itaque hi quoque, posteri illorum, Troianos ha-
bebant pro hostibus. Hostem autem, etiam qui censetur
tantum hostis esse, interfici ab hoste non magnopere
commovebit homines rudes, qui hominem a milite, huma-
nitatem a proelio distinguere satis non valent. Accedit
odium et contemtuS‚ quo Graeci Asiaticos homines pro-
sequebantur, quos barbaros vocabant, tum et hoc, quod
nisi occiso Rheso salvi esse Graeci non potuerant. Non
igitur apta Rhesi caedes tragoediae: neque enim misera-
bilis videri Graecis poterat, sed iucunda.” Haec bene
Euripidem intellexisse eundemque, ut eo, quo ille dixit,
modo animi spectatorum afficerentur, summo studio ela-
borasse neminem fugere potest, qui ad opus ipsum magis
quam ad titulum animum advertere volet. Quid enim?
nonne summam barbarorum contemtionem cupidius paene,
quam decet personam poetae, declaravit? nonne superbum,
ferocem insolentemque Rhesum non minus quam Hectorem
effinxit? an praeter virium magnitudinem, generis nobili-
tatem, armorum splendorem equorumque praestantiam
quidquam, quo vel gratia, vel studium, vel amor conci-
lietur, moribus personaeque hominis barbari inest? Nisi
forte Musae lamentis vehementiorem, quam Atossae‚ mi-
serationem motam esse putamus, effectumque, ut Graecos
victoriae suae poeniteret. Quid multa‘! victoriam de bar-
baris reportatam 'Euripidis Rheso perinde atque Aeschyli
Persis celebratam esse perspicuum est. Cuius laetitiae
caussa tanto gravior erat, quanto terribilior hostium vis
quantoque maior fiducia. Nihil autem curo errorem vulgi,
tristitia rerum tragoedias metientis et, quanto quaeque

