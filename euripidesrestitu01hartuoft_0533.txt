515

invidiam reverentes, noluerunt, iidem peregrini punitionem
lubentissime concedunt neque alienis impensis suum debi-
tum exsolvi aegre ferunt.

Ad Hecubam redeo , quae perinde, atque Ulysues suam
quondam dextram supplex attigit, ipsa vicissim manum in-
grati contingit haecce dicens: „Noli filiam, unicum malo-
rum solatium, e manibus meis abstrahere: haec enim mihi
pro patria, pro nutrice, pro scipione est. Non decet vi-
ctores potentia abuti, neque qui rebus secundis utuntur
perpetuam fore felicitatem sperare. Miserere mei et re-
versus ad exercitum Graecorum doce, quam sit res invi-
diosa mulieres interficere raptas, ab ariS, quibus antea pe-
perceritis. Certe enim vestris legibus pari poena servorum
caedes atque ingenuorum vindicatur. Auctoritas autem tua,
'etiam siminus grata dices, persuadebit.” Haec frustra
tentantur in eo viro, qui omnia ambitioni, nil misericordiae
neque humanitati tribuit, qui, nisi ferreae frontis esset, ad
abducendam Polyxenam non ipse venisset. Quin etiam, ne
virgo mentum aut dextram apprehendere supplex possit,
os retro torquet manumque pallio occultat. At haec tan-
tum abest, ut genna viri advolvatur aut se turpiter abiiciat,
ut mori ultro cupiat, necem humilitati ac servituti, in qua
nihil boni sperare liceat, anteponens. Tam generosam re-
giae virginis indolem repraesentans poeta heroicos mores
servasse scholiastae videtur *), qui quidem immerito he-
roicae discipliuae tribuit quod philosophicae erat: sola
enim philosophia rationem ostendit, qua possis, etiam quum
vim patiaris, quum contumeliose et crudeliter tracteriS,
victor et triumphans apparere. Quamobrem ante Euripi-
dem nemo tragicorum immolationes hominum theatro spe-
ctandas recte exhibere potuit. Hominem enim instar peco-
ris ad necem per vim rapi indigna res est, neque erigendiS,
sed frangendis animis spectatorum idonea. Neque tamen
quisquam eorum, qui mortem malorum summum esse dn-
cunt, aequo laetoque animo eam obire potest. Atque aliud

*) ἐνταῦθα ἐφύλαξεν ὁ Εὐριπίδης τὸ ἡρωϊκόν ἦθος· οὖ ’γὰρ
τἀπεινῶς, ἀλλὰ μετὰ παῤῥησίας τὴν Πολυξένην λέγειν εἰς·
ηνεγκεν.

’ 33*

