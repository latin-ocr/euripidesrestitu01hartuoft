5⁰9

Ex eodem loco vel omnes vel pars eorum Iphigeniam im·
molatura postmodo freto traiecto in Troiam redisse putanda
est *). Prooemium dicendi munus manibus mandatum est
interfecti Polydori, cuius anima, corporis liberata vinculis,
instar dei non minus futura praedicere quam praeterita
explanare et locupletissime auditores docere posset. Diis
enim, quo manifestior esset Hecubae solitudo, consulto
noster abstinuisse videtur. Manium autem praesentiae cave
quidquam immanitatis, quod horrorem stuporemque inficiat,
inesse putes: longissime enim Graeci abfueruntss terri-
culorum, quibus mulierculae puerique moverentur, fictione,
ut quidquid vel deorum vel daemonum vel manium reprae-
sentarent naturali et vulgari forma praeditum inducerent.
Nondum dies illuxit, cum Polydori anima ex tentorio redit,
in quo versans dormientem matrem somniorum visis prae-
monuit **>. Refert autem se parvulum Polymestori,
Thracum tyranno, cum magna auri vi traditum, statim,
postquam Troia capta fuerit, a perfido hospite, qui et
pecuniam retinere et Graecorum gratiam Inire vellet, in-
terfectum et in maris undas abiectum esse; nunc impetrata
ab inferis diis redeundi venia, ut sepulcri honorem asse-
quatur, et ipsum matri in somnis apparere et corpus in
littore eiectum ostensurum esse. Simul Polyxenae, sorori
suae, postulantibus Achillis manibus, pereundum esse osten-—
dit: id enim a Graecis in illa chersoneso morantibus agi,
ut virgine immolanda fortissimi viri manibus satisfaciant.
Uno igitur die duorum liberorum funera mulier infelicis-
sima, quae cummaxime e tentorio, somniorum visis territa,
progreditur, adspectura est. Hae res ipsae citra verbo-
rum tumorem satis auditorum animos metu atque misera-
tione occupant. .
Repraesentatur in scena Agamemnonis praetorium cum
valvis tribuS‚ media regia et duabus hospitalibus. Ex ha-

⁹⁶) Confer quae de scena dramatis Pflugkius et praecipue Som-
merus disputarunt.

aaz) Tertium iam diem relicto orco vagatur (v. 320: inde illud
ἥκω νεκρῶν κευθμῶνα καὶ σκότου πύλας λιπών non ad
praesens tempus referendum esse intelligitur. ’

