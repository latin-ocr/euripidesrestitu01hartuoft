18

Tertius testis concilii ad praetorium Agamemnonis
convocati Euripides ipse prodit, ad priorem dramatis par-
tem, quae periit, respiciens, dum chorum facit haec Hectori
nuntiantem:

πᾶς δ’ Ἀγαμεμνονίαν προςέβοε στρατὸς
ἐννύχιος θορύβῳ σκηνάν,
νέαν τιν’ ἐφιέμενοι βάξιν.

Gravissimi vero momenti argumentum ex ipsa dramatis
natura gignitur: quippe cum, quibuscunque hoc carmen
vitiis laborare putatur, quaecunque crimina merito illata
sunt, dissolvi possint, si prologum eius generis, cuius dixi,
praemissum fuisse statuamus. Haec lustratis omnibus, dra-
matis partibus facilius intelligentur: sed hoc statim loco
apparet non duabus ex actionibus fabulam male coagmen—
tatam esse. Neque enim aut in Dolonis speculatione aut
in Rhesi caede summum momentum ponitur, sed in Graeci
exercitus fortuna duorum virorum virtute ac prudentia
subito mutata. Stuporem hoc dicto iniici acio iis, qui ad
singulos homines, quam appellant personam primariam,
omnes omnium dramatum partes revocari debere arbitran-
tur. Quorum errorem alio loco arguere constitui: interim
eos reputare iubeo, quibusnam veterum vel praeceptis vel
exemplis docti istam opinionem conceperint. Afflictae Grae*
corum res et discrimen exercitus oratione imperatoris* sic
declaratae erant, ut magna sollicitudine, magna miseri-
cordia animi afficerentur et prospere cedere duumvirum
conatum vehementer cuperent. Non caruit igitur haec fa-
bula iis virtutibus, quibus eam carere non debere recte
dixit Beckius, hisce utens verbis: „Modo argumentum fa-
bulae eiusmodi sit, ut capiat, detineat, delectet specta-
torum menteS, et ut vim habeat in eorum animos hos-
que cum ad misericordiam tum ad, virtutis amorem, vi-
tiorum odium adducat. Igitur initio excitanda est in iis
cupiditas et quasi ardor totius rei cognoscendae, qui
sensim debet, procedente fabula, aliquantum restingui,
sed satiari, ubi fabula finitur.'' Neque migravit has leges
EuripideS, sed servavit optime. An magni exercitus, magni
imperatoris, magnorum ducum extremum discrimen minus
quam singulorum hominnm mala atque pericula ad moven-

