522

enim legem deos esse credimus, iusta iniustaque in vita
humana definiente8.'' Hoc loco paullulum nobis subsisten-
dum est et accuratius ‘consideranda sententia gravissima.
Νόμον dicit legem absolutam, non νόμους Ἑλληνικοὺς
sive πατρίους παραδοχάς, sed summam eorum, quae con-
sensu generis humani aequa iustaque habentur. Huic su-
premae iustitiae, non fatali cuidam necessitati, diis ipsis
parendum est: nam, ut idem poeta alio loco dixit, neces-
sitati parere servorum esse censent sapientes, Hanc legem
ut sint qui tueantur, cum in vita humana non solum a
privatiS, sed etiam a populis regibusque saepissime viole·-
tur‚ deos esse credimus ²¹²), unde efficitur, ut certis aequis-
que legibus res humanas temperari et deos esse credere
idem sit. Quae opinio nisi mortalium· animis innata in-
fixaque esset, temere omnia non minus in hominum vita
quam in rerum natura administranda agerentur, neque ullis
legibus vel domus vel civitates temperarentur. llla autem
lege iniurias ulcisci non hominibus tantum, sed etiam diis
concessum, et mortuorum caedes ulcisci rectum debitum-
que est. Pergit igitur orationem Hecuba: „Haec lex si,
quantum in te est, impune violabitur, neque poenas luent >
’ improbi et sacrilegi, iustitia e vita sublata erit. Quod si
hoc turpe esse ducis, me reverere et integro indicio mala
mea aestimans mei miserere. Regina olim fui, nunc serva
sum3 olim dives liberi8‚ nunc orba, anus, exul, deserta,
mortalium afflictissima.” Haec Hecuba dicente, Agamemnon,
qui unam filiam, quam illa superstitem habebat, a se
abreptam teneri recordetur, os avertit corpusque com-
movet. Tum illa: „Heu mihi miserae, quo subducis pedem?
Nil profectura esse videor. Quid tandem mortales alias

ΞΓ’) Recte scholiastes ad v. 783: διὰ τοῦ νόμον γὰρ τοὺς θεοὺς
γιγνώσκομεν, ἤγουν διὰ νόμου καταλαμβάνομεν εἶναι θεούς,
καὶ ζῶμεν διὰ τοῦ νόμον τὰ δίκαια καὶ τὰ ἄδικα τάξαντες.
τῶν νόμων ἐκ θεοῦ ὅντων τιμωμένων σώζεται καὶ ἤ εἰς
ἐκεῖνον τιμή, μή τιμωμένων δὲ διαλύεται. —- θεὸν ἴσμεν τῷ
σέβειν θεοῦ νόμους· τῷ γὰρ φυλάττειν τὰ ὑπὸ θεοῦ νενομο-
θετημένα εἶναι καὶ τὸ θεῖον νομίζομεν. His neglectis> Her-
mannus ea levitate, qua solet talia transigere: „Hos‚ inquit,
dicit deos, quos credimus.'’

