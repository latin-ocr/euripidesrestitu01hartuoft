387

doctum esse dico, ex Aristophane peto. Respicitur enim
ad hanc fabulam iam in Acharnensibus‚ quos 01. 88, 3.
actos esse constat; sed in Pace demum (Ol. 89, 3.) tota
in risum detorquetur planeque omnia eadem ratione a Try·
gaeo fiunt, qua facta sunt a Bellerophonte. Et quidem
ille rusticae, publica necessitate adductus, unus de multiS,
‘qui malorum vi ac multitudine ad desperationem adducti
essent, in coelum evehitur, num revera dii ibi habitent,
an vasta· sit solitudo, quaesiturus· Eandem igitur rerum
conditionem, eundem temporum respectum tragoediae, quam
comicus imitabatur, subfuisse necesse est. Atqui graviores
desperationis caussae praeter eam tempestatem, qua pesti-
lentia Attici vexabantur, ante Ol. 88, 3. nullae inveniuntur.
Quamobrem ante hoc tempus Bellerophontes scribi agique
vix potuisse videtur. Denique non levissimi momenti est
similitudo, propter quam Bellerophontem cum Hippolyto con-
sociatum fuisse coniicio. Adoptivus filius Proeti Bellerophon-
tes est, Hippolytus Thesei spurius. Feminarum, a quibus
perdite amantur, ultione uterque interimitur; caussa autem
iracundiae utrique feminae falsa suspicio est, cum crimen
ab adolescentibus ad maritos delatum esse temere credant3
utraque non ferens dedecus statim se interficit, poenas ab
iis, quorum caussa pereunt, exacturae crudelissimas· F astu
et insolentia supra conditionem humanam uterque iuvenis

, effertur3 uterque daemonum invidia perit3 uterque a ca-

stissimis deabuS, a Minerva alter, alter a Diana, amatur,
quae quamvis interitum non arceant, tamen neque mercede
sua virtutem privari sinunt, ,et adsunt morientibus, conso-
lantur, ultionem suscipiunt resque componunt.

Tertiam fabulam Antigonam adiungo. Nam quod Boeckhius
ex fine Phoenissarum effici voluit, post hanc tragoediam
demum compositam Antigonam et quodammodo illam hac
continuatam esse, quoniam quae in Antigona repraesenta-
rentur in Phoenissis primis quasi lineis designata haberen-
tur, ex eo argumento contrarium quoque atque id, quod
vir summus voluit, effici posse intelligo. Neque autem
facile fieri potuit, ut post Phoenissas Euripides ullam tra-
goediam praesens doceret, quippe quum paullo post, quam
illas docuisset, in Macedoniam abierit ac tribus interiectis

25*

