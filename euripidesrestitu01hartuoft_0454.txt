436

sime. Vellem, aliquis satis acuto atque eleganti iudicio ’
praeditus in naturam carminum, quibus agi finguntur res
quibusque gestae narrantur, inquireret sic, ut pro exem-
plaribus propositis Cyclopis Rhesique fabulis et cum Ho-
meri narratione comparatis, quid utrique generi deceret,
ostenderet. Huius enim decoris ignoratione gravissime
peccant nostri poetae, quorum si quis Cyclopis fabulam
illustrandam sumsisset, non dubito, quin gravissimas partes
arieti tribuisset agendas et apparatus scenici novitate quam
ipsius carminis virtute theatrum capi tenerique maluisset;
idem, quo magis scilicet sui ingenii vis plane singularis
appareret, abiecisset quidquid boni Homerus suppeditaret
et substituisset frigida, levia, mollia, inepta. Horum con-
trarium ab Euripide factum esse intelligis. De suo addidit
satyros atque eo, quo in rebus inveniendis acumine semper
excellit, et priores eorum casus et praesentes„ actiones cum
rebus ab Homero traditis contexuit. Gratam iucundamque
graecis hominibus personam satyrorum in fabulis fuisse
adeo, ut genus dramatum peculiare nasceretur, quod sa-
tyricum appellaretur, vulgo notum est. Quamobrem operae
pretium est quaerere, quidnam potissimum sequentes Graeci
satyrorum mores atque ingenia ante oculos frequentius poni
voluerint. Ostendit illorum persona, quanta sit naturae
humanae, si nullo honestatis studio, nulla continentia cohi-
beatur, turpitudo. Nam quidquid agunt, cogitant, sentiunt
ad libidines temere explendas spectat. Esse qui vel com-
munis utilitatis tuendae vel pietatis vel laudis studio peri-
cula adeat, qui vel suum commodum alieno vel praesentem
voluptatem futurae saluti postponat, vix videtur iis verisi-
mile. Iidem tamen ab improbitate, a saevitia, a ferocia,
a crudelitate, a nefariis ac scelestis facinoribus alieni sunt,
satisque amantes iustitiae, cum qua suam utilitatem una
interire intelligant. Miseret eos Menelai, probissimi ho-
muncionis, uxore per vim fraudemque privati, et indignam
rem esse aiunt adulteria mulierum, quas quidem, nisi re-
bus venereis servirent, interire omnes cuperent. Quales
sunt satyri, tales vulgo plerique essent homines, si nulla
disciplina erudirentur neque ad meliorem consuetudinem
docendo exercendoque traducerentur. Aut ignorant satyri

