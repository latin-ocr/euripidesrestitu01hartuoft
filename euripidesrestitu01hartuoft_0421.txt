4ss3

, consortio colloquioque fruatur, utque paene divino honore
se a comitibus coli cupiat. Quo elatus fastu senis pruden-
tissimi modestissimique monita, ut comitati studeat neve
alteram deam in conspectu positam negligere velit, con-
temnit, negans sibi probari deam, cuius facta lucem fugiant.
Quare misso monitore simul cum numine obsceno statim
iubet cibos parari equosque curari, a venatu continuo ad
agitationem equorum transiturus, quibus periturus est.

Prodit deinde chorus mulierum, quae cum fuissent in
vestibus lavandis apud fontem aquae marinae occupatae '‘)‚
’ de reginae aegritudine eiusque moriendi consilio cognove-
runt. Tertium enim iam diem illam cibo abstinere inlecto
decumbentem atque occulto morbo tabescentem compere-
runt. caussam mali ignorantes aut furore divinitus immisso
illam vexari, aut iniuria affectam a coniuge esse alienam
Venerem sectante, aut nuntio de calamitate aliqua domus
paternae allato consternatam, aut denique partus doloribus
vehementioribus laborare suspicantur.

Mox ipsa pallido ore, languido tabidoque corpore in
lecto sedens reclinis conspicitur. Morigerans enim' nutrix
optanti, ut clara luce puroque aethere frueretur, extra do·
mum per famulas efferendam curavit. Quae aegrotae cupido,
semper eorum, quae adsunt, impatientis, mentis eius habitui
optime convenit. Egregie etiam reliqua effinxit poeta ³²²³³).
Cupit Phaedra, furore quodam abrepta, se frigidos fontes
haurire, in viridibus pratis sub alnorum frondibus recubare,
aut per saltus vagantem feras persequi, canes voce hortari,
venabulum iaculari, tum rursus equos acerrimos in area

*) Matthiaei reprehensionem insulsam refutant scholiastae:
φιλοῦσι γὰρ ἐν ταῖς τοιαύταις συνόδοις ’ὁμιλίαι περὶ βασι-
λέων προςεμπίπτειν πρὸς παραμυθίαν τῶν καμάτων, «fiete
οὐκ ἀπεικότως φησὶ πλύνουσαν φίλην πυθέσθαι καὶ εἰπεῖν.
Iidem non mare, sed fontem aquae marinae a poeta dici
recte monuerunt.

*ἢ Schol. ad v. 218: ἄκρως δὲ ἐρωτικὸν ἦθος ἀπεμάξατο τῇ
λεπτομερεῖ τῆς ἐκφράσεως περιεργείᾳ· εἰς ὑπόμνησιν γὰρ
ἐρχόμενοι τῶν ποθουμὲνων καὶ μονονουχὶ ζωγραφοῦντες
αὐτὰ τοῖς λόγοις ἔτι μᾶλλον τὴν ἐπιθυμίαν ἐγείρουσι.

26*

