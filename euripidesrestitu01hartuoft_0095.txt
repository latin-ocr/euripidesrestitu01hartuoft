’Π

exemplo, qua ratione noster fabularum materiam ex prae-
senti hominum vita decerpere et recentibus factis antiquas
fabulas-accommodare sit solitus. De caecitate enim Phoe-
nicis ante Euripidem nemo cogitasse videtur, neque facile
huius mutationis caussa inveniretur, nisi eam aliunde inla-
tam esse ab Hieronymo doceremur. Ceterum hoc demum
temperamento invento fabulam, quam refert Homerus, tra-
goediae aptam fuisse manifestum est. Egregie hoc quo-
que novavit, quod insontem effinxit adolescentem, id quod
duabus de caussis ab eo factum esse videtur, quarum est
altera, quod studium amoremque spectatorum huius per-
sonae summum conciliari volebat, altera, quod virtutis ho-
aestatisque exemplar proponendo virtutem sese esse con-
tentam, quemadmodum ad bene, sic etiam ad beate viven-
dum, ostendere studebat, cuius generis homines meudi-
cos mutilosque appellare collibuit Aristophani. Prae—
terea dignus fuit Achillis, summi viri, educator, qui tur-
pitudine vacaret: neque enim Euripidis aetate homines talia,
qualia matre suadente Phoenix commisisse dicitur, tam be-
nigne, quam qui Homerum audiverunt, excusaturi fuisse
videntur.

Fere praestantissimae Euripidis fabulae sunt eae, in
quibus inveniendis neminem habuit, quem imitaretur, et in-
tactas a reliquis materias ingenii sollertia primus tragoe-
diae accommodavit. Et magnam fuisse Phoenicis laudem
testis est Ennius, qni latine reddidit, testis Ovidius, pluri-
bus locis ad illum respiciens, itemque Propertius,'Cicero,
Aeschines, Demosthenes, Plinius (epist. IV, 26.)‚ Arrianus
(diss. Epict. l. c. 28. p. 149.)‚ Diodorus Sic. (XII, 14.)‚
Clemens Alex. aliique multi. Testis denique eat etiam
Aristophanes, qui quidem in comoedia, quam inscripsit
Ἀνάγυρος, non solum Hippolytum, sed etiam Phoenicem
in risum detorsisse videtur3 cf. Bergk. fragm. Aristoph. p.
‘11 seqq. In theatris quanta gloria hoc drama floruerit,
ex Demosthenis oratione de falsa leg. p. 416. intelligere
licet, quo loco, quum versus illos celeberrimos de moribus
ex consortio hominum aestimandis dictos in Aeschinem
retorqueret, commemoravit Phoenicis personam a Molone
aliisque artificibus sceniciS, qui primas partes sustinerent,

