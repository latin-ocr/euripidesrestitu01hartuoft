287

nestatem libidinibus postponentium, et fabulae plures in
praedicandis Atheniensium laudibus, arguenda hostium im·-
probitate atque arrogantia positae, et multae passim tum
voces studiis civium opportunae tum res temporum caussa
effictae. In his quidam adulationem inesse iniuria crimi-
nati sunt: fugit enim eos etiam castigatos saepe ab eodem
poeta cives et peccatorum vitiorumque admonitos esse.
Principum quorundam civitatis virorum amicitia usus esse
videtur, imprimis Periclis atque Alcibiadis. De huius ami-
citia postmodo exponendi erit facultas, Pericles non po—
tuit negligere virum moribus ingenioque sibi simillimum
et qui paullo post, quam ipse rempublicam capessiverat‚
fabulas docere coepisset. Et consiliorum, quae ad rei-
publicae administrationem pertinerent, societate Euripidem
cum Pericle coniunctum fuisse manifestum est. Nam
quidquid ille in tragoedia novavit, quidquid docuit cives,
quidquid voluit atque secutus est, ad erudiendum vulgus
et in eum gradum doctrinae evehendum, quem in ad-
ministranda republica plebes occupaverat, ad efferenda
philosophorum secreta, ad cogitata doctorum cum humilli-
mis communicanda pertinet. Primus ille templum philo-
sophiae multitudini patefecit, primus doctrinam ex umbra
in solem et pulverem, primus ex circulis disputantium in
frequentiam theatrorum protulit. Id autem. vere populare
est. Quid futurum fuisset, si nullas Euripides fabulas do-
cuisset, quis potest dicere? Verum maximam horum car-
minum vim fuisse et res ostendit et Aristophanes testatur.
Non effecit neque auxit popularis imperii licentiam neque·
Euripides neque Pericles, sed natam plebis potentiam di-
rigere, confirmare, perpolire‚ inhonesta, pulcra, recta, sa-
lutaria convertere studuit uterque. Apparet autem ex rerum
gestarum serie continua, quanto magis multitudo erudi-
tionis, tanto magis eandem iuris libertatisque participem
factam esse. Utriusque enim rei incrementa inter se con-
iuncta fuerunt atque ex se invicem pependerunt. Itaque
quo tempore certa liberiorum rerum publicarum funda-
menta scribendis legibus temperandisque iuribus poni coe-
perunt, eodem tempore illi septem sapientes floruerunt,
qui hoc nomine praediti sunt non ideo, quod praeter cae-

