363

tas omnes superabat. Dicendi facultatem Euripidis summam
apparere Dio, ut orator, magnopere praedicat; de philoso-
phia idem ne verbum quidem. Atqui plus etiam huic, quam
illi, ab Euripide tributum fuisse facile est intellectu. Nam
Ulysses quidem illi studet adeo sapiensque haberi ita pri-
mum esse ducit, ut ad philosophiae lucem omnia revocet,
ad illius praecepta vitam plane dirigat. Philoctetes autem
tantum ex philosophia utilitatis consecutus est, ut primum
maximas divitias summosque honores, a Troianis oblatos,
tanquam inanes neque ad beatam ‘vitam quidquam confe-
rentes, aspernetur, deinde etiam animo imperare, iracundiam
deponere, ignoscere iniuriarum auctoribus, gratificari patriae
odium suum didicerit. Hoc est illud, propter quod in
mendicorum et pannosorum numerum ab Aristophane re-
latus est, a mendicitate alienissimus! Actorem quoque et
Diomedem honestis generosisque moribus coflspicuos fuisse
manifestum est. Quamobrem miror, quod Dio, cum Sopho-
ciis personarum severitatem, ingenuitatem generositatemque
praedicaret, de Euripide partim tacet partim innuit ea, ex
quibus illam laudem personis eius abfuisse suspiceris.
Magnam apud homines doctos huius fabulae auctorita-
tem fuisse inde apparet, quod ad eam saepissime respexe-
runt, velut Aristoteles, Plato, Plutarchus, Cicero, Quincti-
lianus, Diogenes Laert.‚ Clemens Alex., quorum Aristote-
les, cum arteni. dicendi docere institueret, motus Isocra-
tis rhetoris gloria, versu illo paullum immutato usus esta
αἰσχρὸν σιωπᾶν, Ἰσοκράτην δ’ ἐᾶν λέγειν.
Attius vero non Sophoclis‘neque Aeschyli qnam Euripidis
Philoctetem theatris Romanorum accommodare maluit,
quae versio non minus studiose, quam graecum exemplar,
lectitabatur. Et quanto Aeschylum Euripides rerum inven-
tarum implicatione et necessario decursu superarit, quivis
intelligit. Neque ille temere res immutavit, sed retinuit
quaecunque retineri potuerunt ad movendum delectandum-
que apta. Quin etiam integrum versum paullulum corre-
ctum ex Aeschylo Euripides adoptavit huncce:
φαγέδαινα, ἥ μοι σάρκας ἐσθίει, ποδός,

quam correctionem, ut ornatus commodi exemplar, merito
laudat Aristoteles Poet. XXlI, ’1.

