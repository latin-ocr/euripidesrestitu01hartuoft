59

quum dramata non continuo scripta in vulgus edere lice-
ret, sed exspectandum esset poetis, donec impetrassent
chorum, fieri potuit, ut maiorem semper numerum in
promtu haberent, ex quo facta delectione consociarent ea,
quae essent ad ineundam societatem aptissima. Et quum
ad rerum publicarum conditionem omnibus fere fabulis re-
spectum esse videam11S‚ quidni etiam ad unam certamque
sententiam communem declarandam, quam inculcari homi-
nibus cummaxime utile esse videretur, partes quasdam
earundem accommodari sine detrimento venustatis potuisse
statuamus?

His igitur de caussis quaerere, quid singularum dida-
scaliarum fabulae commune habuerint, vel quonam societa-
tis vinculo inter se colligatae fuerint, non alienum mihi
esse videtur. Quod autem ad tetralogiarum vel trilogiarum
quandam societatem dramata Euripidis dissipata omnia re-
vocare conor atque ordine e0, quo nata esse suspicor, dis-
pono, non approbationem, sed veniam peto. Liceat mihi
in hoc quidem genere ficta veris miscere vel lacunas di-
dmcaliarum, quas indaganda veritate tolli posse desperem,
explere interpolando. Fictum enim ordinem, quam nullum,
sequi praestare arbitror, neque alia ratione melius vitae
narrationem cum operum censura coniungi posse video.

His in universum disputatis, ad Peliadarum fabulam
me converto, ostensuruS, quomodo illius argumento et ad
publicas Atheniensium res et ad privatam poetae condi-
tionem respectum fuisse suspicer. Olympiade 8οΞ Athe-
niensium iuventute partim in Aegyptum profecta partim in
oppugnanda Aegina occupata, sperabant Corinthii, se inva-
sione subito in Megaram facta aut Aeginetas obsidione li-
beraturos aut Athenienses oppressuros esse. Quae res ut
aliter, atque illi speraverant, caderet, senum Atheniensium
virtute factum est, qui adsumtis adolescentium iis, qui ar-
mis serendis idonei erant, duce Myronffle, obviam profecti
hostibus pugnaque superiores facti, pulsis Corinthiis tro-

“ paeum constituerunt (Thucyd. Ι, 105. 106.). Iuvenes igi-

tur quodammodo ex senibus facti erant iuvenile facinus
edendo Atheniensium ii, qui absente iuventute hostium
impetum propulerant. Paullo post, Olympiade 81, sive

