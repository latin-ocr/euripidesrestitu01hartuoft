381

dum minus efficacia et ad docendum miuus utilia esse
ipsi illi vituperatores, qui inter nos exstiterunt, exemplo suo
confirmarunt. Nam quum medii, quod vocatur, saeculi
mores carminibus suis imitari studerent, non solum huius
formam speciemque minus assecuti sunt, sed etiam spe
vehementius homines commovendi exciderunt et paene
iam ipsi cum scriptis suis in oblivionem abierunt. Et
documento est etiam Sophocles: qui quum heroum digni-
tati servandae maxime studeret, delectavit quidem homi-
nes fabulis suis, tanquam statuarum quarundam pulcritu-
dine, sed minus perstrinxit neque aculeum in animis au-
ditorum reliquit, quantoque minus sui saeculi studia mo-
resque expressit, tanto minus movit tenuitque, tanto minus
in vitam hominum dirigendam momenti habuit, ut statim
post obitum eiuS, non Sophocles an Aeschylus, sed Euri-
pides an Aeschylus melior poeta esset, quaesitum sit.
Neque hercle aliam ob caussam Sophocli pepercit Aristo-
phanes, quam quod exiguam carmina eius ad mores con-
formandoS, ad acuenda ingenia, ad artium studia excitanda
vim habere intelligebat.

Exinde dicendi genus utriusque Dionysio duce com-
paremuS, cuius verba (de vet. script. cens, Π, 11.) haec
sunt: „Sophocles quidem novorum verborum fabricator
est ac saepenumero ex nimia amplitudine in inanem ver-
borum pompam exit *). Euripides autem neque sublimis
est neque vero submissus, sed ex utrisque temperata
orationis mediocritate utitur et fere dicendi virtutes co-
micorum omnes imitatur: sunt enim hi quoque sententiis
splendidi et perspicui et concisi et magnifici et arguti
(δεινοί) et ad vitam moresque accommodati; et in Menan-
dro etiam nervi atque efficacitas (τὸ πρακτικόν) conside-
randi sunt.” Adde eiusdem de compos, lib. c. 26. p. 426.
et audi de numerorum suavitate disserentem ibid. c. 11. et
c. 23.‚ quo loco politae floridaeque compositionis (γλοι-

*) ποιητικός ἐστιν ἐν τοῖς ὀνόμασι καὶ πολλάκις ἐκ πολλοῦ
τοῦ μεγέθους εἰς διάκενον κόμπον ἐκπίπτωνς his adiecta
sunt haec: οἷον εἰς ἰδιωτικὴν παντάπασι ταπεινότητα κατέρ-
χεται, quae corrupta esse neque de Sophocle dici potuisse
manifestum est.

