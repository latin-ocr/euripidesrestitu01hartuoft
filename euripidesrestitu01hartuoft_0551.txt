533

memnonem atque Ulyssem adducit, conscientia factorum,
quominus socium defendant, impeditos, Itaque admiratio
Polyxenae milites conciliavit, iniuriae conscientia duces
obstrinxit, simulque calamitatis, quam modo perpessa est,
magnitudo captivas ad exsequenda ea, quae mandat, prom-
ptiores reddit. Sic Polyxena non tantum pro Graecorum
exercitu, sed etiam pro fratris manibus, pro caedis ultio-
ne proque pietatis officio exsequendo mortem occubuit.
Semm, atque nos statuimus, plerique aestimatores, Poly-
mestoris supplicium pro appendIce quadam habentes, in
Polyxenae morte summam tragoediae consistere arbitrati
sunt: unde factum est, ut quidam mirarentur, quod non
pars ea, quae poenam scelerati continet, immolationi vir-
ginis praemissa esset. Atqui ex ipsa rerum serie, et
quod non Polyxenae, sed Hecubae primae sunt partes,
contrariam rationem Euripidem secutum esse apparet.
Neque unius virginis vel unius adolescentis, sed universae
domus Priamidarum sortem in discrimine versari et in
Hecuba, tanquam eius columine, maximum rerum momen-
tum esse et universa structura dramatis et singulae eius
partes ostendunt. Regiae autem domo gentis reliquiae,
quae choro vel feminis captivis repraesentantur, necessario
annectuntur: hae enim omnes participes sunt rerum, quae
aguntur, et calamitatum ultionisque sociae. Neque pro
otiosis intervallorum supplementis carmina interposita sunt
ea, quibus urbis expugnatio, virorum trucidatio, mulierum
captivitas, belli origo atque eventus deplorantur. Argu-
mentum enim dramatis fere idem quod Troadum est, et
amabat noster ad testificandam ingenii copiam eadem ar-
gumenta diversa ratione saepius tractare. Simplicibus autem
argumentis in paucissimis tragoediis usus est. Sic effu-
giendae simplicitatis caussa Phaethontis ruinam cum nu-
ptiarum apparatu et periculo matris, sic Thesei certamen
caedemque Minotauri cum amore Ariadnae coniungendo
dramata amplificavit. Ea autem caussarum duplicitas par-
tim ea fuit, quae mixtionem nodorum eventuumque pate-
retur, partim ea, quae alteram partem post alteram exhi-
beri postularet, quorum hoc ibi recte fieri potest, ubi
prior pars minoris est momenti et posteriori ita subiicitur,

