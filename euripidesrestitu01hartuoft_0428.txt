41⁰

sapientem uxorem alere eamque a consortio hominum
quam diligentissime arcere optimum esse ducerent, mores
ipsi Graecorum testantur. Inde non poetae sententiam,
sed opinionem, quae apud vulgum increbuisset, hac Hip-
polyti oratione redditam esse intelligitur. Omnino autem
tenendum est id studiosissime secutum esse Euripidem,
ut vulgi opiniones recenseret et philosophiae poeseosque
lumine illustrando corrigeret.

Ad Phaedram redeamus. Fructu laborum se priv-um
videt importuno nutricis officio, et cum moriendum utique
sit infelicissimae, iam ne honeste quidem et sine infamia
mori licet. Huic igitur malo forti ac praesenti animo me-
dicinam parat. Et primum quidem nutricem, quamvis pol-
liceatur se iisdem artibus, quibus depravarit rem, etiam
sanaturam, facessere iubet. Deinde occupare Hippolytum
constituit et quasi de stupro ipsa ab eo compellata sit,
prius accusare. Denique mortem sine mora sibi consciscen-
dam esse intelligit. Videndum iam, quomodo probari vel
certe excusari possit, quod innocentissimo adolescenti falsa
criminatione interitum parat. Amoris iraeque furores vici-
nos esse satis notum est *), neque tamen haec excusatio
sufficit. Mulcanddiff superbissimum adolescentem et ad
modestiam revocandum esse (σωφρονεῖν μαθήσεται, v. ⁵126.)
non sine probabili caussa Phaedra sibi persuadet: iure
enim huic accidere videtur quidquid acciderit. Sed quis
non, ulciscendi cupidus, talia sibi persuadet? Bonorum
summum iudicio Phaedrae est honestum —-

μόνον δὲ τοῦτό ψαῦ’ ἁμιλλᾶσθαι βίῳ,

γνώμην δικαίαν κάγαθήν, ὅτῳ παρῇ —-

(v. 426.), cuius quidem studium separari non potest a studio
laudis (v. 489.). Huius tuendi caussa non solum labores
summos sustinuit, sed etiam vitam profundere constituit.
Privati autem sibi videtur hoc laborum mortisque fructu
temeritate adolescentis crudelissimi. Fieri igitur non pot·
est, ut alienae vitae parcat, quae suae non pepercit, siqui-

· ²²) Heliodori verba (VIII. p. 374.) Valckenarius in testimonium
vocavit: οἷπελπισθεὶς ὁ ἔρως οὐδεμίαν ἔχει φειδώ τοῦ ἐρω-
μενον.

