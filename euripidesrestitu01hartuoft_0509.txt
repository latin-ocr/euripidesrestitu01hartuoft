491

ipsum canticum, quod diximuS‚ a laetitia ad dolorem
deflectitur. Iniecta enim patris mentione, cum Xuthum
laetitiae participem fieri iubeat adolescenS, Creusa ad fa-
tenda ea, quae filium celari studuit, adducitur: qua in con-
fessione cum pudore dolor miscetur, quum recordetur tum
durae necessitatis , qua coacta infantem in deserto specu
abiecerit, tum atrocis fortunae, qua mater et filius ae in-
vicem interficere conati sint. Non dissimulat adolescens
metum, ne mater furtiva Venere vitiata effugiendi dede-
coris caussa dei vim potentiamque stupro praetexat. Illa
et iureiurando sanctissimo dicta confirmat et dei respon-
sum minime illis repugnare docet. Nihilominus adolescens,
id quod minime mirandum est, dei ipsius testimonio rem
confirmari cupit: ad quem consulendum quum in penetra-
lia intrare vellet, in fastigio aedium Minervam conspicit,
curru per aerem vectam, ut vice Apollinis obscura aperiat,
deorum consilia explicet, futura praedicat. Adiicit dea
quae ad sui populi gloriam pertinent, 'ambarum continen-
tium terrarum sibi obversarum, Asiae Europaeque, littora
cum insulis interiacentibus ab Ionis posteris habitatum iri,
ex Xutho autem et Creusa orituros eoS, qui Doriensibus
atque Achaeis stirpis auctores sint. His expositis bene
res et salutariter a diis administratas esse omnes intelligunt,
et laeti, agentes diis gratias, cum bona spe, ducente dea,
Athenas revertuntur.

Multum operae frustra insumsit G. HermannuS‚ quum
studeret Creusae personam, non Ionis, primariam esse ef·-
ficere. Non curasse hoc poetam et consulto ambiguum
fecisse arbitror3 eademque personarum ratio tum in Iphi-
genia Taurica tum in plerisque fabulis apparet. Ceterum
primo actori partes Creusae, secundo Ionis delatas fuisse
facile intelligitur3 tertius Mercurii, Xuthi, paedagogi, nuntii,
Pythiae et Minervae partes complectebatur. Xuthum, cum
in fastigio montis commoraretur in sacris operatuS, effugere
potuisse ea, quae ante templum et in urbe agerentur quo-
rumque universus Delphorum populus particeps esset, et
potuisse de celandis iis, quae Minerva palam pronuntiaret,
cogitari, cum veritate pugnare videtur. Sed eius generis
incommoda a nullo fere dramate absunt neque propter

