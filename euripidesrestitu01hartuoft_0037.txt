19

dos animos, Graecorum praesertim hominum, aptum fuisse
putamus‘! Quis praeterea ignorat summa cum voluptate
a Graecis spectatos esse homines calliditate perinde atque
fortitudine excellentes atque ex desperatis rebus per sum-
mas difficultates consilio et virtute eluctantes? Quomodo
vero capiendi, tenendi, commovendi, delectandi, docendi
vi carere potest drama, quod tam gravem rerum commu-
tationem repraesentat, qua contunditur insolentia eorum,
qui tanquam iam certa explorataque victoria triumphabant,
confirmantur animi eorum et ad sperandam maiorem victo-
riam eriguntur, quibus extrema quaeque verenda fuerant'!
Ego, quotiescunque Homerum legi noctis illius decretoriae
casus exponentem, admiratus sum sapientiam poetae et
visus est mihi, de Graecis Troianisque narranS, Romano-
rum ad Cannas victorum invictum animum et Poenorum,
plagam mortiferam prostratis infligere dedignantium, er-
rorem exprimere, ac totius belli eventum in depingenda
illa nocte ostendere. Neque aliud quidquam, quam Ho-
merum, Euripidem spectasse secutumque esse puto, ut
rectius Nyctegresia, quam RhesuS, hoc drama inscribi
potuerit: non enim ab ipsis scriptoribus nomina fabulis
imposita esse manifestum est. Quamobrem, si recte et
vere de natura humani animi expressa sunt illa Homeri,
et similitudine rerum a populis¹ quibuscunque gestarum
confirmantur, non minus recta et vera et personae Hectoris
convenientia sunt ea, quibus Euripides, Homerum secutus,
ducis Troiani insolentiam adumbravit3 cf. Il. θ, 497-541.
cum nostrae fabulae v. 52—75. Quae insolentia quo ma-
gis esset conspicua, necesse fuit antea et desperationem
Agamemnonis et reliquorum ducum constantiam intrepidum-
que animum ostendi. Quum autem concilium ducum Eu-
ripides repraesentans Iliadis lib. lx. v. 1—79. et 697—713.
imitaretur, uni Diomedi tribuit partes, quas apud Home-
rum idem cum Nestore suscepit, ut castigato Agamemnone,
qui fugam suadebat, ultro se ad exploranda hostium con-
silia damnumque iis inferendum in Troianorum castra itu-
rum esse profiteretur. Colloquii huius versus quosdam
apud auctorem Christi patientis deprehendisse mihi videor.

Is enim, quum ex reliqua Rhesi parte plurimos versus in
2 *

