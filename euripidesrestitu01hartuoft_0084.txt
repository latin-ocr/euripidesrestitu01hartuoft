66

se arietem, quem pretiosum domi alant, laniando coquen-
doque in agnum esse mutaturam. Ad quae perficienda
statim cum Peliae filiabus in domum se confert.

Secutum est quartum chori carmen *)‚ quo finito prod-
iit nuntius ‚ qui de re gesta exponeret. Hauc narrationem
Moses respicit hisce verbis: „His dictis pergit porro singil-
latim narrare, qua ratione res patrata fuerit: nempe ut
Medea laniatum arietem in lebetem coniecerit ignemque
subdiderit, utque, fervente cum motibus lebete, viventis
arietis speciem ostenderit, eoque modo illusis filiabus Pe-
liam laniandum curaverit **). Eratque, inquit, in lebete:
et praeterea nihil addit.’' Prodierat igitur nuntius, simul-
atque membra senis in lebetem coniecta conspexerat. Eo-
dem temporis momento etiam filias Peliae a lebete avoca-

tas et in superiores aedium partes cum facibus ardentibus -

escendere a Medea iussas esse, Lunam rite in auxilium
vocandam esse simulante, tradit Diodorus. Has igitur sub
ipsum finem narrationis nuntii puto in tectis aedium cum
facibus apparuisse, duce Medea, quae, obscuris quibusdam
utens atque ambiguis precationibus, victoriam amicis opta-
ret perniciemque hostibus. Quod Colchico sermone eas
preces factas esse monet Diodorus, sic intelligendum est,
eam illo quidem sermone se uti dixisse, sed graece locu-
tam esse ***). Ceterum eas precationes satis longas fuisse
ait Diodorus: moram enim 'Medeam intulisse, donec Argo-
nautas venientes prospiceret. Horum adventum primo a
Medea, priusquam de tecto descenderet, obscure significa-
tum, deinde etiam a choro descriptum esse arbitror. Stri-
ctis enim gladiis in regiam irruerunt obviosque interfece-
runt. Quinto igitur carmine pavorem trepidationemque cho-
rus significavit. Prodiit deinde Alcestis, horrore perculsa,

*) Ex hoc carmine depromtum esse potest vocabulum ὅβρια,
quo quorundam animalium proles significabatur (fragm.
vm).

**) Alcestidem solam non sustinuisse patri manum afferre, af-

firmat Diodorus, contrarium tradente Hygino. Hoc illum
de suo addidisse suspicor.

”’) Cf. Iphig. Taur. 180.

