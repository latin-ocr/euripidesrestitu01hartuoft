419

dinem parari potuisse manifestum esu-maximeque omnium
disciplinarum hoc proprium erat ei, quae cantu fidibusque,
quasi quadam incantatione, animos aperturbatione ad tran-
quillitatem traducebat et in sedandis animorum motibus
studiosissime elaborabat. Recte igitur Pythagoreorum fa-
miliae adolescentem nos'ter adscripsit et inter studia eius
lyrae tractationem retulit (v, 1126), cuius cantu etiam fe-
ras bestias domuisse Orpbeus narratur. Antequam ullo
uteretur auctore, ipsius naturae bonitate quasi inscius
philosophiae studium Hippolytus induisse fingitur. Testan-
tur hoc verb} eius:

ὄςτις διδακτὸν μηδὲν, ἀλλ’ ἐν τῇ φύσει

τὸ’σωφρονεῖν εἴληχεν ἐς τὰ πάνθ’ ὁμῶς.
Hoc.minus mirandum est, quod Phaedra quoque invita,
dum cupidinem animi vincere ac domare studet, in me-
dios pbilosophorum circulos intravit, quum castitate et
magnitudine animi maxime excellat. Hippolyti autem in-
genium moresque contemplantes, non possumus non de
ipso Euripide adolescente cogitare, et plura insunt in hac
tragoedia, quae scribens poeta sui animi inclinationem pa-
rum celasse videatur, velut haec:
’ ἐγὼ δ’ ἆγῶνας μὲν κρατεῖν Ἑλληνικοὺς

πρῶτος θέλοιμ’ ἄν, ἐν πόλει δὲ δεύτερος

σὺν τοῖς ἀρίστοις εὐτυχεῖν ἀεὶ φίλοις·

πράσσειν τε γὰρ πάρεστι, κίνδυνός τ’ ἀπὼν

κρείσσω δίδωσι τῆς τυραννίδος χάριν.
Corporis enim exercitationi studuisse Euripidem tradunt,
atque etiam victoriam ex pugilatus pancratiique certamine
retulisse. Tum q'uod austeritatem Hippolyto paedagogus
exprobrat (τὸ σεμνὸν καὶ τὸ μὴ πᾶσιν φίλον) monetque,
ut affabilitate gratiam sibi conciliare studeat, eadem paene
omnia in Euripide fuisse grammatici affirmant.

Retractatum argumentum ab Euripide immutatumque
priorem Hippolytum ea maxime de caussa esse mihi per-
suadeo, ut qualis esset voluntas sua qualisque mens, fa-
cilius ab auditoribus perspiceretur. Repraesentaverat enim
iu priore Phaedra et in Stheneboea vim amoris tanta ve-
ritate, ut quaedam mulierculae harum exemplum secutae

se ipsae interficerent. Quamobrem pravae mentis suae in-
2¹1 *

